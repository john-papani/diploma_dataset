(Σημείωση: Ο παρακάτω πίνακας περιεχομένων δεν αποτελεί το τελικό κείμενο, διότι εκκρεμούν ορθογραφικές και συντακτικές διορθώσεις)

ΠΙΝΑΚΑΣ ΠΕΡΙΕΧΟΜΕΝΩΝ
ΙΒ’ ΠΕΡΙΟΔΟΣ 
ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
ΣΥΝΟΔΟΣ Β’ 
ΣΥΝΕΔΡΙΑΣΗ  Β΄
Τρίτη 7 Οκτωβρίου 2008

ΘΕΜΑΤΑ
Α. ΕΙΔΙΚΑ ΘΕΜΑΤΑ
1. Επικύρωση Πρακτικών, σελ.
2. Άδεια απουσίας του Βουλευτή κ. Φ. Σαχινίδη, σελ.
3. Εκλογή Αντιπροέδρου, Κοσμητόρων και Γραμματέων της Βουλής, σελ.
4. Ψηφοφορία για την εκλογή Αντιπροέδρου, Κοσμητόρων και Γραμματέων της Βουλής, σελ.
5. Ανακοινώνονται επιστολές για την ψηφοφορία της εκλογής Αντιπροέδρου, Κοσμητόρων και Γραμματέων της Βουλής, σελ.
6. Ανακοινώνεται ότι ο Πρωθυπουργός και Πρόεδρος της Νέας Δημοκρατίας κ. Κώστας Καραμανλής με επιστολή του γνωστοποιεί ότι ο Βουλευτής Δράμας κ. Σ. Δαϊλάκης εντάσσεται στη Κοινοβουλευτική Ομάδα της Νέας Δημοκρατίας, σελ.

Β. ΝΟΜΟΘΕΤΙΚΗ ΕΡΓΑΣΙΑ
1. Κατάθεση Σχεδίων Νόμων.
α) Οι Υπουργοί Εθνικής Άμυνας, Οικονομίας και Οικονομικών, Εξωτερικών και Δικαιοσύνης κατέθεσαν σχέδιο νόμου: «Κύρωση του Μνημονίου Κατανόησης (Memorandum of Understanding) μεταξύ του Υπουργείου Εθνικής Άμυνας της Ελληνικής Δημοκρατίας και του Ομοσπονδιακού Υπουργείου Άμυνας της Ομοσπονδιακής Δημοκρατίας της Γερμανίας και του Υπουργείου Άμυνας της Δημοκρατίας της Ουγγαρίας και του Υπουργείου Άμυνας της Δημοκρατίας της Ιταλίας και του Υπουργού Άμυνας του Βασιλείου των Κάτω Χωρών και του Υπουργού Εθνικής ‘Αμυνας της Δημοκρατίας της Πολωνίας και του Υπουργείου Εθνικής Άμυνας της Ρουμανίας και του Υπουργείου Άμυνας του Βασιλείου της Ισπανίας και του Τουρκικού Γενικού Επιτελείου και της Ανώτατης Διοίκησης των Συμμαχικών Δυνάμεων Ευρώπης (SHAPE) , που αφορά την επάνδρωση, χρηματοδότηση και υποστήριξη του Επιτελείου του Σώματος Ανάπτυξης του ΝΑΤΟ στην Ελλάδα (Headquarters NATO Deployable Corps-Greece-HQ NDC-GR), καθώς και των συννημένων σ’αυτό Πράξεων Προσχώρησης του Υπουργείου Άμυνας της Δημοκρατίας της Βουλγαρίας και της Υπουργού Άμυνας της Γαλλικής Δημοκρατίας», σελ.
β) Οι Υπουργοί Μεταφορών και Επικοινωνιών, Οικονομίας και Οικονομικών και Εξωτερικών κατέθεσαν σχέδιο νόμου: «Κύρωση των Πράξεων του ΧΧΙΙΙ Παγκοσμίου Ταχυδρομικού Συνεδρίου (Βουκουρέστι 2004)», σελ.
2. Κατάθεση Πρότασης Νόμου.
Ο Πρόεδρος της Κοινοβουλευτικής Ομάδας του Πανελλήνιου Σοσιαλιστικού Κινήματος κ. Γεώργιος Παπανδρέου και εκατό (100) Βουλευτές του Κόμματός του κατέθεσαν πρόταση νόμου: «Έκτακτα μέτρα ενίσχυσης των εισοδηματικά ασθενέστερων στρωμάτων», σελ.
      
      ΠΡΑΚΤΙΚΑ ΒΟΥΛΗΣ
      ΙΒ΄ ΠΕΡΙΟΔΟΣ 
      ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
      ΣΥΝΟΔΟΣ Β΄
      ΣΥΝΕΔΡΙΑΣΗ Β΄
      Τρίτη 7 Οκτωβρίου 2007
      
      Αθήνα, σήμερα στις 7 Οκτωβρίου 2008, ημέρα Τρίτη και ώρα 18.05΄ συνήλθε στην Αίθουσα των συνεδριάσεων του Βουλευτηρίου η Βουλή σε ολομέλεια για να συνεδριάσει υπό την προεδρία του Προέδρου αυτής κ. ΔΗΜΗΤΡΙΟΥ ΣΙΟΥΦΑ.  
      ΠΡΟΕΔΡΟΣ (Δημήτριος Σιούφας): Κυρίες και κύριοι συνάδελφοι, αρχίζει η συνεδρίαση.
      Εισερχόμαστε στην 
      ΕΙΔΙΚΗ ΗΜΕΡΗΣΙΑ ΔΙΑΤΑΞΗ
      Αντικείμενο της σημερινής ημερήσιας διάταξης είναι η εκλογή, σύμφωνα με το άρθρο 8 παράγραφος 1 του Κανονισμού της Βουλής, ενός Αντιπροέδρου από την τρίτη σε δύναμη Κοινοβουλευτική Ομάδα της Αντιπολίτευσης, ενός Αντιπροέδρου από την τέταρτη σε δύναμη Κοινοβουλευτική Ομάδα της Αντιπολίτευσης, δύο Κοσμητόρων από τη Συμπολίτευση, ενός Κοσμήτορα από την Αξιωματική Αντιπολίτευση καθώς και τεσσάρων Γραμματέων από τη Συμπολίτευση, ενός από την Αξιωματική Αντιπολίτευση και ενός από τη δεύτερη σε δύναμη Κοινοβουλευτική Ομάδα της Αντιπολίτευσης. 
      Η εκλογή των Αντιπροέδρων από την τρίτη σε δύναμη Κοινοβουλευτική Ομάδα της Αντιπολίτευσης και την τέταρτη σε δύναμη Κοινοβουλευτική Ομάδα της Αντιπολίτευσης προέκυψε μετά από την τελευταία τροποποίηση του Κανονισμού της Βουλής, Μέρος Κοινοβουλευτικό, στη συνεδρίαση της Ολομέλειας στις 25 Ιουνίου 2008. 
      Σύμφωνα με το άρθρο 8 του Κανονισμού της Βουλής, η εκλογή αυτών των μελών του Προεδρείου γίνεται με τρεις διαδοχικές χωριστές ψηφοφορίες. Για την οικονομία του χρόνου προτείνεται να γίνει μια ψηφοφορία. Η ψηφοφορία γίνεται με ψηφοδέλτια και είναι μυστική. 
      Ερωτάται η Βουλή αν δέχεται να συμπτύξουμε τις τρεις προβλεπόμενες από τον Κανονισμό ψηφοφορίες σε μία. 
      ΟΛΟΙ ΟΙ ΒΟΥΛΕΥΤΕΣ: Μάλιστα, μάλιστα. 
      ΠΡΟΕΔΡΟΣ (Δημήτριος Σιούφας): Η Βουλή απεδέχθη ομοφώνως. 
      Παρακαλώ, επίσης, τη Βουλή να συναινέσει ομοφώνως στην περίπτωση που ψηφοδέλτια αναφερόμενα σε συγκεκριμένη κατηγορία εκλεγησομένων βρεθούν σε άλλη ψηφοδόχο να θεωρηθούν έγκυρα. 
      Αποδέχεται η Βουλή; 
      ΟΛΟΙ ΟΙ ΒΟΥΛΕΥΤΕΣ: Μάλιστα, μάλιστα. 
      ΠΡΟΕΔΡΟΣ (Δημήτριος Σιούφας): Η Βουλή απεδέχθη ομοφώνως. 
      Επομένως με την ομόφωνη απόφαση του Σώματος θα γίνει μία ψηφοφορία με πέντε κάλπες ως ακολούθως: Η πρώτη κάλπη φέρει την ένδειξη «ΣΤ΄ Αντιπρόεδρος», δηλαδή ο Αντιπρόεδρος από το Κόμμα του Συνασπισμού Ριζοσπαστικής Αριστεράς. Η δεύτερη κάλπη φέρει την ένδειξη «Ζ΄ Αντιπρόεδρος», δηλαδή ο Αντιπρόεδρος από το Λαϊκό Ορθόδοξο Συναγερμό. Η τρίτη κάλπη φέρει την ένδειξη «Κοσμήτορες και Γραμματείς από τη Νέα Δημοκρατία», η τέταρτη κάλπη φέρει την ένδειξη «Κοσμήτορας και Γραμματέας από το ΠΑ.ΣΟ.Κ.» και η πέμπτη κάλπη φέρει την ένδειξη «Γραμματέας από το Κομμουνιστικό Κόμμα Ελλάδος». 
      Σας έχουν διανεμηθεί πέντε ψηφοδέλτια ως εξής: Ένα ψηφοδέλτιο με το ονοματεπώνυμο του προτεινομένου για το αξίωμα του ΣΤ΄ Αντιπρόεδρου, συναδέλφου κ. Ιωάννη Δραγασάκη. Ένα ψηφοδέλτιο με το όνομα του προτεινομένου για το αξίωμα του Ζ΄ Αντιπροέδρου, συναδέλφου κ. Βαΐτση Αποστολάτου. Ένα ψηφοδέλτιο με τα ονόματα των προτεινομένων για τα αξιώματα των δύο Κοσμητόρων και των τεσσάρων Γραμματέων από τη Συμπολίτευση. Ένα ψηφοδέλτιο με τα ονόματα των προτεινομένων για τα αξιώματα ενός Κοσμήτορα και ενός Γραμματέα από την Αξιωματική Αντιπολίτευση και, τέλος, ένα ψηφοδέλτιο με το όνομα του προτεινομένου για το αξίωμα του Γραμματέα από τη δεύτερη σε δύναμη Κοινοβουλευτική Ομάδα της Αντιπολίτευσης. Επίσης, υπάρχουν και ισάριθμα λευκά ψηφοδέλτια. 
      Θα γίνει μία εκφώνηση του καταλόγου και όποιος συνάδελφος ακούει το όνομά του, θα προσέρχεται και θα ρίχνει το ψηφοδέλτιο της προτίμησής του στην αντίστοιχη κάλπη. 
      Κύριοι συνάδελφοι, η ψηφοφορία θα γίνει με τάξη για να μην επαναληφθούν τα γνωστά και θα σας παρακαλέσω πάρα πολύ ούτε να αδημονείτε ούτε να βιάζεστε. Παρακαλώ πάρα πολύ. Δεν χρειάζεται σταυροδοσία. 
    Επαναλαμβάνω. Υπάρχουν ισάριθμα λευκά ψηφοδέλτια και θα γίνει μια εκφώνηση του καταλόγου, όποιος συνάδελφος ακούει το όνομά του θα προσέρχεται και θα ρίχνει το ψηφοδέλτιο της προτίμησής του στην αντίστοιχη κάλπη. Εννοείται ότι μπορεί να ρίξει ψηφοδέλτιο που φέρει τα ονόματα των προτεινομένων συναδέλφων ή λευκό στην αντίστοιχη κάλπη ή επί του λευκού να συμπληρώσει τυχόν άλλο όνομα της προτίμησής του. 
    Καλούνται επί του καταλόγου οι συνάδελφοι κ. Κωνσταντίνος Γκιουλέκας από τη Νέα Δημοκρατία και κ. Δημήτριος Λιντζέρης από το ΠΑ.ΣΟ.Κ..
    Καλούνται ως ψηφολέκτες για την πρώτη κάλπη για το αξίωμα του ΣΤ' Αντιπροέδρου ο κ. Σπήλιος Λιβανός από τη Νέα Δημοκρατία και ο κ. Φίλιππος Σαχινίδης από το ΠΑ.ΣΟ.Κ.. 
    Για τη δεύτερη κάλπη, για το αξίωμα του Ζ’ Αντιπροέδρου καλούνται ο κ. Σταύρος Κελέτσης από τη Νέα Δημοκρατία και ο κ. Ευστάθιος Κουτμερίδης από το ΠΑ.ΣΟ.Κ..
    Για την τρίτη κάλπη για τα αξιώματα των δύο Κοσμητόρων και των τεσσάρων Γραμματέων από τη Συμπολίτευση καλούνται ο κ. Κωνσταντίνος Τζαβάρας από τη Νέα Δημοκρατία και η κ. Συλβάνα Ράπτη από το ΠΑ.ΣΟ.Κ.. 
    Για την τέταρτη κάλπη, για τα αξιώματα ενός Κοσμήτορα και ενός Γραμματέα από την Αξιωματική Αντιπολίτευση, καλούνται ο κ. Μιχαήλ Μπεκίρης από τη Νέα Δημοκρατία και η κ. Ευδοξία Καϊλή από το ΠΑ.ΣΟ.Κ.. 
    Για την πέμπτη κάλπη για το αξίωμα ενός Γραμματέα από τη δεύτερη σε δύναμη Κοινοβουλευτική Ομάδα της Αντιπολίτευσης καλούνται η κ. Ελενα Ράπτη από τη Νέα Δημοκρατία και ο κ. Ιωάννης Πρωτούλης από το Κομμουνιστικό Κόμμα Ελλάδος.
    Πρόεδροι των εφορευτικών επιτροπών ορίζονται κατά κάλπη, οι συνάδελφοι κύριοι:
    Αλέξανδρος Δερμετζόπουλος, για την πρώτη κάλπη.
    Κωνσταντίνος Τσιάρας, για τη δεύτερη κάλπη.
    Γεώργιος Κοντογιάννης, για την τρίτη κάλπη.
    Αντώνιος Καρπούζας, για την τέταρτη κάλπη.
    Δημήτριος Σαμπαζιώτης, για την πέμπτη κάλπη.
    Παρακαλώ να έρθει ο κ. Καντερές Νικόλαος στη θέση του κ. Σταύρου Κελέτση που δεν είναι εδώ.
    Επίσης, στη θέση της κ. Συλβάνας Ράπτη, η οποία δεν έχει προσέλθει ακόμα, παρακαλώ να προσέλθει η κ. Θεοδώρα Τζάκρη.
      Στη θέση της κ. Καϊλή που δεν έχει προσέλθει  ακόμα, να έλθει η κ. Περλεπέ -Σηφουνάκη. 
      Όλοι οι ψηφολέκτες και οι πρόεδροι των εφορευτικών επιτροπών είναι στη θέση τους και μπορούμε να ξεκινήσουμε τη ψηφοφορία.
      Παρακαλώ να αρχίσει η ανάγνωση του καταλόγου.  
      (ΨΗΦΟΦΟΡΙΑ)
      (Κατά τη διάρκεια της ψηφοφορίας εισέρχεται στην Αίθουσα της Εθνικής Αντιπροσωπείας ο Πρωθυπουργός και Πρόεδρος της Νέας Δημοκρατίας κ. Κωνσταντίνος Καραμανλής)
      (Οι Βουλευτές της Νέας Δημοκρατίας χειροκροτούν ζωηρά και παρατεταμένα) 
      
      (ΜΕΤΑ ΚΑΙ ΤΗ ΔΕΥΤΕΡΗ ΑΝΑΓΝΩΣΗ ΤΟΥ ΚΑΤΑΛΟΓΟΥ)
      ΠΡΟΕΔΡΟΣ (Δημήτριος Σιούφας): Υπάρχει συνάδελφος ο οποίος δεν άκουσε το όνομά του; Κανείς. 
      Οι σφραγισμένες επιστολές, οι οποίες απεστάλησαν στο Προεδρείο από τους συναδέλφους, για συμμετοχή στη μυστική ψηφοφορία εκλογής ΣΤ΄ και Ζ΄ Αντιπροέδρου, των Κοσμητόρων και των Γραμματέων της Βουλής, σύμφωνα με το άρθρο 70Α του Κανονισμού της Βουλής, καταχωρίζονται στα Πρακτικά και  έχουν ως εξής:
      (Να φωτογραφηθεί το κείμενο)
      
      ΠΡΟΕΔΡΟΣ (Δημήτριος Σιούφας): Κυρίες και κύριοι συνάδελφοι, ο συνάδελφος κ. Περικλής Κοροβέσης, με επιστολή την οποία απέστειλε στον Πρόεδρο της Βουλής, μας γνωρίζει ότι για λόγους υγείας δεν μπορεί να παρευρεθεί στις σημερινές ψηφοφορίες. 
      Η ψήφος αυτή δεν προσμετράται στο αποτέλεσμα των ψηφοφοριών. 
      Η επιστολή του κ. Κοροβέση έχει ως εξής:
      (Να φωτογραφηθεί σελ. 20)
      ΠΡΟΕΔΡΟΣ (Δημήτριος Σιούφας): Κυρίες και κύριοι συνάδελφοι, κηρύσσεται περαιωμένη η ψηφοφορία και παρακαλώ τους κυρίους ψηφολέκτες και τους προέδρους των εφορευτικών επιτροπών να προβούν στην καταμέτρηση και διαλογή των ψηφοδελτίων και την εξαγωγή του αποτελέσματος.  
      Λόγω προσωρινής αδιαθεσίας τού συναδέλφου κ. Σαμπαζιώτη θα τον αντικαταστήσει ο κ. Βορίδης που θα είναι πρόεδρος της εφορευτικής επιτροπής  για την Ε΄ κάλπη. 
      Επαναλαμβάνω:
      Για την πρώτη κάλπη (για το αξίωμα του ΣΤ΄ Αντιπροέδρου) ο κ. Σπήλιος Λιβανός από τη Νέα Δημοκρατία και ο κ. Φίλιππος Σαχινίδης από το ΠΑ.ΣΟ.Κ. και πρόεδρος της εφορευτικής επιτροπής είναι ο κ. Δερμεντζόπουλος.
      Για τη δεύτερη κάλπη (για το αξίωμα του Ζ΄ Αντιπροέδρου) ο κ. Νικόλαος Καντερές από τη Νέα Δημοκρατία και ο κ. Ευστάθιος Κουτμερίδης από το ΠΑ.ΣΟ.Κ.  με πρόεδρο της εφορευτικής επιτροπής τον κ. Κωνσταντίνο Τσιάρα. 
	Για την τρίτη κάλπη (για τα αξιώματα των δύο Κοσμητόρων και τεσσάρων Γραμματέων από τη Συμπολίτευση) ο κ. Κωνσταντίνος Τζαβάρας από τη Νέα Δημοκρατία και η κ. Θεοδώρα Τζάκρη από το ΠΑ.ΣΟ.Κ. και πρόεδρος της εφορευτικής επιτροπής ο κ. Γεώργιος Κοντογιάννης. 
	Για την τέταρτη κάλπη (για το αξίωμα ενός Κοσμήτορα και ενός Γραμματέα από την Αξιωματική Αντιπολίτευση) ο κ. Μιχαήλ Μπεκίρης από τη Νέα Δημοκρατία και η κ. Περλεπέ-Σηφουνάκη από το ΠΑ.ΣΟ.Κ. με πρόεδρο της εφορευτικής επιτροπής τον κ. Αντώνιο Καρπούζα.
	 Για την πέμπτη κάλπη (για το αξίωμα ενός Γραμματέα από τη δεύτερη σε δύναμη Κοινοβουλευτική Ομάδα της Αντιπολίτευσης) η κ. Ελένη Ράπτη από τη Νέα  Δημοκρατία και ο κ. Ιωάννης Πρωτούλης από το Κ.Κ.Ε. με πρόεδρο της εφορευτικής επιτροπής τον κ. Μαυρουδή Βορίδη.
(ΚΑΤΑΜΕΤΡΗΣΗ-ΔΙΑΛΟΓΗ)
	(Κατά τη διάρκεια της καταμέτρησης-διαλογής την Προεδρική Έδρα καταλαμβάνει ο Γ΄ Αντιπρόεδρος της Βουλής κ. ΑΝΑΣΤΑΣΙΟΣ ΝΕΡΑΝΤΖΗΣ)
	ΠΡΟΕΔΡΕΥΩΝ (Αναστάσιος Νεράντζης): Ενώ διεξάγεται η διαδικασία της διαλογής θέλω να ανακοινώσω προς το Σώμα τα εξής:
      1. Οι Υπουργοί Εθνικής Άμυνας, Οικονομίας και Οικονομικών, Εξωτερικών και Δικαιοσύνης κατέθεσαν σχέδιο νόμου: «Κύρωση του Μνημονίου Κατανόησης (Memorandum of Understanding) μεταξύ του Υπουργείου Εθνικής Άμυνας της Ελληνικής Δημοκρατίας και του Ομοσπονδιακού Υπουργείου Άμυνας της Ομοσπονδιακής Δημοκρατίας της Γερμανίας και του Υπουργείου Άμυνας της Δημοκρατίας της Ουγγαρίας και του Υπουργείου Άμυνας της Δημοκρατίας της Ιταλίας και του Υπουργού Άμυνας του Βασιλείου των Κάτω Χωρών και του Υπουργού Εθνικής Άμυνας της Δημοκρατίας της Πολωνίας και του Υπουργείου Εθνικής Άμυνας της Ρουμανίας και του Υπουργείου Άμυνας του Βασιλείου της Ισπανίας και του Τουρκικού Γενικού Επιτελείου και της Ανώτατης Διοίκησης των Συμμαχικών Δυνάμεων Ευρώπης (SHAPE), που αφορά την επάνδρωση, χρηματοδότηση και υποστήριξη του Επιτελείου του Σώματος Ανάπτυξης του ΝΑΤΟ στην Ελλάδα (Headquarters ΝΑΤΟ Deployable Corps-Greece-HQ NDC-GR), καθώς και των συνημμένων σ’ αυτό Πράξεων Προσχώρησης του Υπουργείου Άμυνας της Δημοκρατίας της Βουλγαρίας και της Υπουργού Άμυνας της Γαλλικής Δημοκρατίας».
	2. Οι Υπουργοί Μεταφορών και Επικοινωνιών, Οικονομίας και Οικονομικών και Εξωτερικών κατέθεσαν σχέδιο νόμου: «Κύρωση των Πράξεων του XXIII Παγκόσμιου Ταχυδρομικού Συνεδρίου (Βουκουρέστι 2004)».
(Παραπέμπονται στις αρμόδιες Διαρκείς Επιτροπές)
	Επίσης έχω την τιμή να ανακοινώσω στο Σώμα ότι ο Πρόεδρος της Κοινοβουλευτικής Ομάδας του Πανελλήνιου Σοσιαλιστικού Κινήματος κ. Γεώργιος Παπανδρέου και εκατό (100) Βουλευτές του κόμματός του κατέθεσαν πρόταση νόμου: «Έκτακτα μέτρα ενίσχυσης των εισοδηματικά ασθενέστερων στρωμάτων». 
(Παραπέμπεται στην αρμόδια Διαρκή Επιτροπή)
	Με αίτησή του ο Βουλευτής του ΠΑ.ΣΟ.Κ. κ. Φίλιππος Σαχινίδης ζητεί άδεια απουσίας από τις εργασίες του Σώματος, βραχείας διάρκειας, λόγω μεταβάσεώς του στο εξωτερικό. Η Βουλή εγκρίνει;
      ΟΛΟΙ ΟΙ ΒΟΥΛΕΥΤΕΣ: Μάλιστα, μάλιστα.
      ΠΡΟΕΔΡΕΥΩΝ (Αναστάσιος Νεράντζης): Συνεπώς η Βουλή ενέκρινε τη ζητηθείσα άδεια. 
      (Στο σημείο αυτό την Προεδρική Έδρα καταλαμβάνει ο Πρόεδρος της Βουλής κ. ΔΗΜΗΤΡΙΟΣ ΣΙΟΥΦΑΣ)
      ΠΡΟΕΔΡΟΣ (Δημήτριος Σιούφας): Κυρίες και κύριοι συνάδελφοι, πριν την ανακοίνωση του αποτελέσματος, έχω την τιμή να ανακοινώσω στο Σώμα ότι πριν λίγο ο Πρωθυπουργός και Πρόεδρος της Νέας Δημοκρατίας κ. Κωνσταντίνος Καραμανλής απέστειλε επιστολή προς τον Πρόεδρο της Βουλής, με την οποία γνωστοποιεί ότι ο Βουλευτής Δράμας κ. Σταύρος Δαϊλάκης εντάσσεται στην Κοινοβουλευτική Ομάδα της Νέας Δημοκρατίας.
      Η επιστολή αυτή θα καταχωριστεί στα Πρακτικά της σημερινής συνεδρίασης.
      (Στο σημείο αυτό κατατίθεται για τα Πρακτικά η επιστολή του Πρωθυπουργού κ. Κωνσταντίνου Καραμανλή, η οποία έχει ως εξής:
      (Να φωτογραφηθεί σελ. 26)
      (ΜΕΤΑ ΤΗ ΔΙΑΛΟΓΗ)
      ΠΡΟΕΔΡΟΣ (Δημήτριος Σιούφας): Κυρίες και κύριοι συνάδελφοι, έχω την τιμή να ανακοινώσω στο Σώμα το αποτέλεσμα της διεξαχθείσης μυστικής ψηφοφορίας για την εκλογή του ΣΤ΄ και Ζ΄ Αντιπροέδρου, των Κοσμητόρων και των Γραμματέων του Σώματος. 
    Ψήφισαν συνολικά 267 Βουλευτές.
    Για το αξίωμα του ΣΤ΄ Αντιπροέδρου ο κ. Ιωάννης Δραγασάκης έλαβε 239 ψήφους, 28 λευκά και μηδέν άκυρα. 
    (Χειροκροτήματα)
    Επομένως ο κ. Δραγασάκης, σύμφωνα με το Σύνταγμα και τον Κανονισμό της Βουλής, εκλέγεται ως ΣΤ΄ Αντιπρόεδρος της Βουλής. 
    Καλορίζικος, καλή επιτυχία και καλή συνεργασία. 
    Για το αξίωμα του Ζ΄  Αντιπροέδρου ο κ. Βαΐτσης Αποστολάτος έλαβε 223 ψήφους, 43 λευκά και 1 άκυρο.
    (Χειροκροτήματα)
    Επομένως ο κ. Βαΐτσης Αποστολάτος, σύμφωνα με το Σύνταγμα και τον Κανονισμό της Βουλής, εκλέγεται ως Ζ΄ Αντιπρόεδρος της Βουλής. 
    Καλορίζικος, καλή επιτυχία και καλή συνεργασία.
    Έλαβαν για το αξίωμα των Κοσμητόρων από το κόμμα της Συμπολίτευσης ο κ. Μιχάλης Παπαδόπουλος 227 ψήφους και 40 λευκά και ο κ. Αριστοτέλης Σταθάκης 227 ψήφους και 40 λευκά.
    (Χειροκροτήματα)
    Έλαβαν για το αξίωμα των Γραμματέων από το κόμμα της Συμπολίτευσης επί 267 ψηφισάντων Βουλευτών ο κ. Γεώργιος Αναγνωστόπουλος 227 ψήφους και 40 λευκά. Ο κ. Απόστολος Τζιτζικώστας 227 ψήφους και 40 λευκά. Η κ. Όλγα Κεφαλογιάννη 227 ψήφους και 40 λευκά. Και ο κ. Χρήστος Σταϊκούρας 227 ψήφους και 40 λευκά. 
    (Χειροκροτήματα)
    Ευχόμαστε καλή επιτυχία και σ’ αυτήν τη Σύνοδο και για τους Κοσμήτορες και για τους Γραμματείς από το κόμμα της Συμπολίτευσης. 
    Για το αξίωμα του Κοσμήτορα από το κόμμα της Αξιωματικής Αντιπολίτευσης επί 267 ψηφισάντων Βουλευτών ο κ. Ιωάννης Δημαράς έλαβε 242 ψήφους, 23 λευκά και 2 άκυρα.
    (Χειροκροτήματα)
    Για το αξίωμα του Γραμματέα από το κόμμα της Αξιωματικής Αντιπολίτευσης ο κ. Μιχάλης Κατρίνης έλαβε 242 ψήφους, 23 λευκά και 2 άκυρα. 
    (Χειροκροτήματα)
    Τέλος, για το αξίωμα του Γραμματέα από το κόμμα της δεύτερης σε δύναμη Κοινοβουλευτικής Ομάδας της Αντιπολίτευσης ο κ. Ιωάννης Γκιόκας έλαβε 226 ψήφους, 39 λευκά και 2 άκυρα. 
    (Χειροκροτήματα)
    Επομένως άπαντες οι συνάδελφοι που ήταν υποψήφιοι και για Κοσμήτορες και για Γραμματείς εκλέγονται για τα αξιώματα των Κοσμητόρων και των Γραμματέων. 
    Τους ευχόμαστε καλή και δημιουργική θητεία και σ’ αυτήν τη Σύνοδο. 
    Κυρίες και κύριοι συνάδελφοι, παρακαλώ το Σώμα να εξουσιοδοτήσει το Προεδρείο για την υπ’ ευθύνη του επικύρωση των Πρακτικών της σημερινής συνεδριάσεως. 
    ΟΛΟΙ ΟΙ ΒΟΥΛΕΥΤΕΣ: Μάλιστα, μάλιστα.
    ΠΡΟΕΔΡΟΣ (Δημήτριος Σιούφας): Παρεσχέθη η ζητηθείσα εξουσιοδότηση. 
     Κύριοι συνάδελφοι, δέχεστε στο σημείο αυτό να λύσουμε τη συνεδρίαση;
     ΟΛΟΙ ΟΙ ΒΟΥΛΕΥΤΕΣ: Μάλιστα, μάλιστα.
     Με τη συναίνεση του Σώματος και ώρα 20.50΄ λύεται η συνεδρίαση για αύριο ημέρα Τετάρτη 8 Οκτωβρίου 2008 και  ώρα 10.00΄, με αντικείμενο εργασιών του Σώματος  νομοθετική εργασία: α) μόνη συζήτηση επί της αρχής, των άρθρων και του συνόλου του σχεδίου νόμου του Υπουργείου Πολιτισμού: «Ίδρυση νομικού προσώπου δημοσίου δικαίου με την επωνυμία «ΜΟΥΣΕΙΟ ΑΚΡΟΠΟΛΗΣ» και β) συζήτηση και λήψη απόφασης, σύμφωνα με τα άρθρα 62 του Συντάγματος και 83 του Κανονισμού της Βουλής για τις αιτήσεις άρσης ασυλίας των Βουλευτών κ. Κωνσταντίνου Αϊβαλιώτη, κ. Άννας Φιλίνη και κ. Αναστασίας Ράγιου – Μεντζελοπούλου σύμφωνα με την ειδική ημερήσια διάταξη που έχει διανεμηθεί. Η ψηφοφορία θα γίνει στις 12.00΄ η ώρα. 
     
     Ο ΠΡΟΕΔΡΟΣ                                                         ΟΙ ΓΡΑΜΜΑΤΕΙΣ




Τελευταία Αποθήκευση:	9/10/2008 12:42:00 μμ	Από:	A.marini
Εκτυπώθηκε:	9/10/2008 12:41:00 μμ

