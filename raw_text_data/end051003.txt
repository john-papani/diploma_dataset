      
      ΠΙΝΑΚΑΣ ΠΕΡΙΕΧΟΜΕΝΩΝ
      ΠΕΡΙΟΔΟΣ ΙΑ’
      ΣΥΝΟΔΟΣ Β’
      ΣΥΝΕΔΡΙΑΣΗ  Α’
      Δευτέρα 3 Οκτωβρίου 2005
      ΘΕΜΑΤΑ
      ΕΙΔΙΚΑ ΘΕΜΑΤΑ
      1. Ανακοίνωση του προεδρικού διατάγματος σχετικά με τη λήξη των εργασιών της Α’ Συνόδου της ΙΑ’ Περιόδου, σελ.
      2. Αγιασμός για την έναρξη των εργασιών της Β’ Συνόδου της ΙΑ’ Περιόδου, σελ.
      ΒΟΥΛΗ ΤΩΝ ΕΛΛΗΝΩΝ
      ΙΑ΄ ΠΕΡΙΟΔΟΣ
      ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
      ΣΥΝΟΔΟΣ  Β΄
      ΣΥΝΕΔΡΙΑΣΗ  Α΄
      Δευτέρα 3 Οκτωβρίου 2005
      
      Αθήνα, σήμερα στις 3 Οκτωβρίου 2005, ημέρα Δευτέρα και ώρα 11.24΄στην Αίθουσα των συνεδριάσεων του Βουλευτηρίου συνήλθε αυτοδικαίως (άρθρο 64 παράγραφος 1 του Συντάγματος και άρθρο 22 παράγραφος 2 του Κανονισμού της Βουλής) σε Β΄ Τακτική Σύνοδο η Βουλή σε ολομέλεια για να συνεδριάσει υπό την προεδρία της Προέδρου αυτής κ. ΑΝΝΑΣ ΜΠΕΝΑΚΗ - ΨΑΡΟΥΔΑ.
      ΠΡΟΕΔΡΟΣ (Άννα Μπενάκη - Ψαρούδα): Κυρίες και κύριοι συνάδελφοι, αρχίζει η συνεδρίαση. 
      Εισερχόμαστε στην 
      ΕΙΔΙΚΗ ΗΜΕΡΗΣΙΑ ΔΙΑΤΑΞΗ
      ΤΗΣ ΟΛΟΜΕΛΕΙΑΣ ΤΗΣ ΒΟΥΛΗΣ
      Ανακοίνωση του Προεδρικού Διατάγματος σχετικά με τη λήξη των εργασιών της Α΄ Συνόδου.
      (Να καταχωρηθεί η σελίδα 2)
      
      ΠΡΟΕΔΡΟΣ (Άννα Μπενάκη - Ψαρούδα): Κυρίες και κύριοι συνάδελφοι, θα ακολουθήσει ο Αγιασμός για την έναρξη των εργασιών της Β΄ Συνόδου από το Μακαριότατο Αρχιεπίσκοπο Αθηνών και Πάσης Ελλάδος κ. Χριστόδουλο και τα μέλη της Διαρκούς Ιεράς Συνόδου.
      Παρακαλείται ο Α΄ Αντιπρόεδρος της Βουλής κ. Σωτήριος Χατζηγάκης να συνοδεύσει στην Αίθουσα το Μακαριότατο Αρχιεπίσκοπο Αθηνών και Πάσης Ελλάδος κ. Χριστόδουλο και τα μέλη της Διαρκούς Ιεράς Συνόδου.
      (Ώρα 11.28΄ εισέρχονται στην Αίθουσα ο Αρχιεπίσκοπος Αθηνών και Πάσης Ελλάδος κ. Χριστόδουλος και τα μέλη της Διαρκούς Ιεράς Συνόδου συνοδευόμενοι από τον Α΄ Αντιπρόεδρο της Βουλής κ. Σωτήριο Χατζηγάκη.
      Στη συνέχεια τελείται ο καθιερωμένος Αγιασμός χοροσταντούντος του Αρχιεπισκόπου Αθηνών και Πάσης Ελλάδος κ. Χριστοδούλου). 
      (ΜΕΤΑ ΤΟΝ ΑΓΙΑΣΜΟ)
      ΠΡΟΕΔΡΟΣ (Άννα Μπενάκη - Ψαρούδα): Παρακαλείται ο Α΄ Αντιπρόεδρος της Βουλής κ. Σωτήριος Χατζηγάκης να προπέμψει το Μακαριότατο Αρχιεπίσκοπο Αθηνών και Πάσης Ελλάδος κ. Χριστόδουλο και τα μέλη της Διαρκούς Ιεράς Συνόδου.
      (Ο Αρχιεπίσκοπος Αθηνών και Πάσης Ελλάδος κ. Χριστόδουλος και τα μέλη της Διαρκούς Ιεράς Συνόδου εξέρχονται από την Αίθουσα συνοδευόμενοι από τον Α΄ Αντιπρόεδρο της Βουλής κ. Σωτήρη Χατζηγάκη).
      Κυρίες και κύριοι συνάδελφοι, δέχεστε στο σημείο αυτό να λύσουμε τη συνεδρίαση; 
      ΟΛΟΙ ΟΙ ΒΟΥΛΕΥΤΕΣ: Μάλιστα, μάλιστα.
      Με τη συναίνεση του Σώματος και ώρα 11.45΄ λύεται η συνεδρίαση για αύριο ημέρα Τρίτη 4 Οκτωβρίου 2005 και ώρα 18.00΄ με αντικείμενο εργασιών του Σώματος: α) εκλογή δύο Κοσμητόρων και τεσσάρων Γραμματέων από τη Συμπολίτευση, β) εκλογή ενός Κοσμήτορα και ενός Γραμματέα από την Αξιωματική Αντιπολίτευση και γ) εκλογή ενός Γραμματέα από το δεύτερο κόμμα της Αντιπολίτευσης, σύμφωνα με την ειδική ημερήσια διάταξη η οποία έχει διανεμηθεί.
      Η ΠΡΟΕΔΡΟΣ 				ΟΙ ΓΡΑΜΜΑΤΕΙΣ
00001/1Σ/φοςΖΟΡΜΠΑΔ/φοςΑΡΒΑΝΙΤΗ7/10/2005  AA1003ZE

