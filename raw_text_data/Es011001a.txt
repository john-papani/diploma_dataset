
ΣΥΝΕΔΡΙΑΣΗ A΄
Δευτέρα 1 Οκτωβρίου 2001 
ΠΙΝΑΚΑΣ ΠΕΡΙΕΧΟΜΕΝΩΝ
ΘΕΜΑΤΑ

Α. ΕΙΔΙΚΑ ΘΕΜΑΤΑ
1. Ανακοίνωση του Προεδρικού Διατάγματος σχετικά με λήξη των εργασιών της Α' Συνόδου της ΙΙ΄ Περιόδου (Προεδρευομένης Δημοκρατίας), σελ.
2. Αγιασμός για την έναρξη της Β' Συνόδου, της Ι΄ Περιόδου (Προεδρευομένης Δημοκρατίας), σελ. 
 
ΠΡΑΚΤΙΚΑ ΒΟΥΛΗΣ
Ι΄ ΠΕΡΙΟΔΟΣ (ΠΡΟΕΔΡΕΥΟΜΕΝΗΣ ΔΗΜΟΚΡΑΤΙΑΣ)
ΣΥΝΟΔΟΣ Β΄
ΣΥΝΕΔΡΙΑΣΗ Α΄
Δευτέρα 1 Οκτωβρίου 2001 (πρωί)

Αθήνα, σήμερα την 1 Οκτωβρίου 2001, ημέρα Δευτέρα και ώρα 11.20΄ συνήλθε αυτοδικαίως (άρθρο 64 παράγραφος 1 του Συντάγματος και άρθρο 22 παράγραφος 2 του Κανονισμού της Βουλής) σε Β' Τακτική Σύνοδο η Βουλή σε ολομέλεια για να συνεδριάσει υπό την προεδρία του Προέδρου αυτής κ. ΑΠΟΣΤΟΛΟΥ ΚΑΚΛΑΜΑΝΗ.
ΠΡΟΕΔΡΟΣ (Απόστολος Κακλαμάνης): Κυρίες και κύριοι συνάδελφοι, αρχίζει η συνεδρίαση.
Καλό χειμώνα.
Εισερχόμαστε στην
ΕΙΔΙΚΗ ΗΜΕΡΗΣΙΑ ΔΙΑΤΑΞΗ
ΤΗΣ ΟΛΟΜΕΛΕΙΑΣ ΤΗΣ ΒΟΥΛΗΣ
Ανακοίνωση του προεδρικού διατάγματος σχετικά με τη λήξη των εργασιών της Α΄ Συνόδου.
(Να καταχωρισθεί το κείμενο του Προεδρικού Διατάγματος)
ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
ΤΕΥΧΟΣ ΠΡΩΤΟ
Αρ. Φύλλου 122
18 Ιουνίου 2001
ΠΡΟΕΔΡΙΚΟ ΔΙΑΤΑΓΜΑ ΑΡΙΘ. 140
"Κήρυξη της λήξης των εργασιών της Α΄Συνόδου
της Βουλευτικής Περιόδου Προεδρευομένης Δημοκρατίας"
Ο ΠΡΟΕΔΡΟΣ
ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ
Έχοντας υπόψη τις διατάξεις;
1. Των άρθρων 40 παρ. 1 και 64 του Συντάγματος και
2. Του άρθρου 23 παρ.1 του Κανονισμού της Βουλής, με πρόταση του Πρωθυπουργού.
Κηρύσσουμε:
Τη λήξη των εργασιών της Α΄ Συνόδου της Ι΄ Βουλευτικής Περιόδου Προεδρευομένης Δημοκρατίας την 18η Ιουνίου 2001.
Στον Πρωθυπουργό αναθέτουμε τη δημοσίευση του παρόντος Διατάγματος και την ανακοίνωσή του στη Βουλή.
Αθήνα, 18 Ιουνίου 2001-10-03
Ο ΠΡΟΕΔΡΟΣ ΤΗΣ ΔΗΜΟΚΡΑΤΙΑΣ
ΚΩΝΣΤΑΝΤΙΝΟΣ ΣΤΕΦΑΝΟΠΟΥΛΟΣ
Ο ΠΡΩΘΥΠΟΥΡΓΌΣ
ΚΩΝΣΤΑΝΤΙΝΟΣ Γ. ΣΗΜΙΤΗΣ
ΠΡΟΕΔΡΟΣ (Απόστολος Κακλαμάνης): Κυρίες και κύριοι συνάδελφοι, θα ακολουθήσει ο Αγιασμός για την έναρξη των εργασιών της Β΄ Συνόδου από το Μακαριότατο Αρχιεπίσκοπο Αθηνών και Πάσης Ελλάδος κ. Χριστόδουλο και τα μέλη της Ιεράς Συνόδου.
Παρακαλείται ο Α΄ Αντιπρόεδρος της Βουλής κ. Κωνσταντίνος Γείτονας να συνοδεύσει στην Αίθουσα το Μακαριότατο Αρχιεπίσκοπο Αθηνών και Πάσης Ελλάδος κ. Χριστόδουλο και τα μέλη της Ιεράς Συνόδου.
(Ώρα 11.23΄ εισέρχονται στην Αίθουσα ο Αρχιεπίσκοπος Αθηνών και Πάσης Ελλάδος κ. Χριστόδουλος και τα μέλη της Ιεράς Συνόδου συνοδευόμενοι από τον Α΄ Αντιπρόεδρο της Βουλής κ. Κωνσταντίνο Γείτονα.
Στη συνέχεια τελείται ο καθιερωμένος Αγιασμός χοροστατούντος του Αρχιεπισκόπου Αθηνών και Πάσης Ελλάδος)
(ΜΕΤΑ ΤΟΝ ΑΓΙΑΣΜΟ)
ΠΡΟΕΔΡΟΣ (Απόστολος Κακλαμάνης): Παρακαλείται ο Α΄ Αντιπρόεδρος της Βουλής κ. Κωνσταντίνος Γείτονας να προπέμψει το Μακαριότατο Αρχιεπίσκοπο Αθηνών και Πάσης Ελλάδος κ. Χριστόδουλο και τα μέλη της Ιεράς Συνόδου.
(Ο Αρχιεπίσκοπος Αθηνών και Πάσης Ελλάδος κ. Χριστόδουλος και τα μέλη της Ιεράς Συνόδου εξέρχονται από την Αίθουσα συνοδευόμενοι από τον Α' Αντιπρόεδρο της Βουλής κ. Κωνσταντίνο Γείτονα)
Κυρίες και κύριοι συνάδελφοι, δέχεσθε στο σημείο αυτό να λύσουμε τη συνεδρίαση;
ΟΛΟΙ ΟΙ ΒΟΥΛΕΥΤΕΣ: Μάλιστα, μάλιστα.
Με τη συναίνεση του Σώματος και ώρα 11.42΄ λύεται η συνεδρίαση για σήμερα Δευτέρα 1 Οκτωβρίου 2001 και ώρα 18.00΄ με αντικείμενο εργασιών του Σώματος: α) εκλογή δύο Κοσμητόρων και τεσσάρων Γραμματέων από τη Συμπολίτευση, β) εκλογή ενός Κοσμήτορα και ενός Γραμματέα από την Αξιωματική Αντιπολίτευση και γ) εκλογή ενός Γραμματέα από το δεύτερο κόμμα της Αντιπολίτευσης, σύμφωνα με την ειδική ημερήσια διάταξη η οποία θα διανεμηθεί.
 
 
Ο ΠΡΟΕΔΡΟΣ ΟΙ ΓΡΑΜΜΑΤΕΙΣ

 
 
 



