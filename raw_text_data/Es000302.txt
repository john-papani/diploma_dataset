ΣΥΝΕΔΡΙΑΣΗ 2-3-2000
ΠΙΝΑΚΑΣ ΠΕΡΙΕΧΟΜΕΝΩΝ
ΣΥΝΕΔΡΙΑΣΗ  ƒΘ'
Πέμπτη 2 Μαρτίου 2000
ΘΕΜΑΤΑ
Α. ΕΙΔΙΚΑ ΘΕΜΑΤΑ
1. Επικύρωση Πρακτικών, σελ.
2. Ανακοινώνεται ότι τη συνεδρίαση παρακολουθούν μαθητές, από: το 3ο ΤΕΕ Αιγάλεω, το 1ο ΤΕΕ 'Ανω Λιοσίων, το Γυμνάσιο Κανήθου Εύβοιας, το 7ο Γυμνάσιο Καρδίτσας και το Γυμνάσιο Λεπενούς Αιτωλοακαρνανίας, σελ.
Β. ΚΟΙΝΟΒΟΥΛΕΥΤΙΚΟΣ ΕΛΕΓΧΟΣ
1. Κατάθεση αναφορών, σελ.
2. Απαντήσεις Υπουργών σε ερωτήσεις Βουλευτών, σελ.
3. Συζήτηση επικαίρων ερωτήσεων:
α) Προς τον Υπουργό Γεωργίας, σχετικά με τις προθέσεις της Κυβέρνησης στη διαμόρφωση μιας προνοητικής πολιτικής, για την αντιμετώπιση του προβλήματος της λειψυδρίας κλπ., σελ.
β) Προς τον Υπουργό Εσωτερικών, Δημόσιας Διοίκησης και Αποκέντρωσης, σχετικά με την αφαίρεση αρμοδιοτήτων από τις νομαρχιακές αυτοδιοικήσεις κλπ., σελ.
γ) Προς τον Υπουργό Εργασίας και Κοινωνικών Ασφαλίσεων,
σχετικά με
τις προτεινόμενες αλλαγές στο ασφαλιστικό σύστημα της χώρας, σελ.
δ) Προς τον Υπουργό Μεταφορών και Επικοινωνιών, σχετικά με
τις
κινητοποιήσεις των εργαζομένων στα ηλεκτρονικά λεωφορεία πειροχής Αθηνών
- Πειραιώς (ΗΛΠΑΠ), τη λήψη μέτρων επίλυσης των προβλημάτων τους κλπ.     σελ.
ε) Προς τον Υπουργό Ανάπτυξης, σχετικά με τον εκσυγχρονισμό
και την
ανάπτυξη της Χαρτοβιομηχανίας SOFTEX κλπ, σελ.
Γ. ΝΟΜΟΘΕΤΙΚΗ ΕΡΓΑΣΙΑ
1. Συζήτηση και ψήφιση επί της αρχής των άρθρων και του συνόλου του σχεδίου νόμου του Υπουργείου Μεταφορών και Επικοινωνιών: "Κύρωση των τροποποιήσεων του άρθρου ΧΙΧ της Σύμβασης Ιδρύσεως του Ευρωπαϊκού Οργανισμού Δορυφορικών Τηλεπικοινωνιών "EUTELSAT" και του άρθρου 22 της Συμφωνίας Εκμεταλλεύσεως του Οργανισμού", σελ.
2. Συζήτηση και ψήφιση επί της αρχής των άρθρων και του συνόλου των σχεδίων νόμων του Υπουργείου Εθνικής 'Αμυνας: α) Κύρωση της Συμφωνίας για την ασφάλεια των πληροφοριών μεταξύ των Μερών της Συνθήκης του Βορείου Ατλαντικού", σελ.
β) Κύρωση της Συμφωνίας μεταξύ των κρατών-μελών της Συνθήκης του
Βορείου Ατλαντικού και των άλλων κρατών που συμμετέχουν στη σύμπραξη για την ειρήνη, σχετικά με το νομικό καθεστώς των δυνάμεών τους και του πρόσθετου πρωτοκόλλου στη Συμφωνία", σελ.
γ) "Κύρωση της Συμφωνίας μεταξύ της Ελληνικής Δημοκρατίας και του
Ανώτατου Στρατηγείου Συμμαχικών Δυνάμεων Ευρώπης (SHAPE) για +&,*
ειδικούς όρους που θα διέπουν την εγκατάσταση και λειτουργία διεθνών στρατηγείων στην Ελληνική επικράτεια", σελ.
3. Συζήτηση επί των άρθρων του σχεδίου νόμου του Υπουργείου Πολιτισμού: "'Ιδρυση εταιρείας "ΟΛΥΜΠΙΑΚΟ ΧΩΡΙΟ 2004", προστασία Ολυμπιακών Συβόλων και Σημάτων και άλλες διατάξεις", σελ.
4. Κατάθεση έκθεσης Διαρκούς Επιτροπής:
Η Διαρκεής Επιτροπή Μορφωτικών Υποθέσεων καταθέτει την έκθεσή της στο σχέδιο νόμου του Υπουργείου Εθνικής Παιδείας Θρησκευμάτων "Κύρωση της Συμφωνίας μεταξύ της Κυβέρνησης της Ελληνικής Δημοκρατίας και της Κυβέρνησης της Δημοκρατίας της
Αλβανίας για τη συνεργασία στους τομείς της παιδείας, των επιστημών και του πολιτισμού", σελ.
ΟΜΙΛΗΤΕΣ
Α. Επί των επικαίρων ερωτήσεων:
ΑΓΓΟΥΡΑΚΗΣ Χ., σελ.
ΒΡΕΤΤΟΣ Κ., σελ.
ΔΑΜΑΝΑΚΗ Μ., σελ. 
ΖΑΦΕΙΡΟΠΟΥΛΟΣ Ι., σελ. 
ΙΩΑΝΝΙΔΗΣ Φ., σελ. 
ΜΑΝΤΕΛΗΣ Α., σελ. 
ΜΗΤΣΟΤΑΚΗΣ Κ., σελ. 
ΡΟΚΟΣ Γ., σελ.
ΣΟΥΡΛΑΣ Γ., σελ.
ΦΛΩΡΙΔΗΣ Γ., σελ.
Β. Επί του σχεδίου νόμου του Υπουργείου Μεταφορών και Επικοινωνιών: 
ΑΛΦΙΕΡΗ Σ., σελ.
ΚΑΝΤΑΡΤΖΗΣ Α., σελ. 
ΡΟΚΟΣ Γ., σελ.
Γ. Επί των σχεδίων νόμων του Υπουργείου Εθνικής 'Αμυνας: 
ΑΓΓΟΥΡΑΚΗΣ Χ., σελ.
ΑΠΟΣΤΟΛΑΚΗΣ Δ., σελ.
ΔΑΜΑΝΑΚΗ Μ., σελ. 
ΚΩΣΤΟΠΟΥΛΟΣ Β.Δ., σελ. 
ΡΟΚΟΣ Γ., σελ. 
Δ. Επί του σχεδίου νόμου του Υπουργείου Πολιτισμού: 
ΑΓΓΟΥΡΑΚΗΣ Χ., σελ.
ΔΗΜΑΡΑΣ Ι., σελ. 
ΚΟΝΤΟΓΙΑΝΝΟΠΟΥΛΟΣ Β., σελ. 
ΠΑΠΑΖΩΗ Ε., σελ. 
ΠΑΛΛΗ-ΠΕΤΡΑΛΙΑ Φ., σελ. 
ΠΑΠΑΔΗΜΗΤΡΙΟΥ Ε., σελ. 
ΣΑΡΡΗΣ Δ., σελ.
ΠΡΑΚΤΙΚΑ   ΒΟΥΛΗΣ
Θ' ΠΕΡΙΟΔΟΣ (ΠΡΟΕΔΡΕΥΟΜΕΝΗΣ ΔΗΜΟΚΡΑΤΙΑΣ)
ΣΥΝΟΔΟΣ Δ'
ΣΥΝΕΔΡΙΑΣΗ  ƒΘ'
Πέμπτη 2 Μαρτίου 2000
-----------------
Αθήνα, σήμερα στις 2  Μαρτίου 2000, ημέρα Πέμπτη και ώρα
10.21'
συνήλθε στην Αίθουσα των  συνεδριάσεων του Βουλευτηρίου η Βουλή σε ολομέλεια, για να συνεδριάσει υπό την προεδρία του Α' Αντιπροέδρου αυτής κ.  ΠΑΝΑΓΙΩΤΗ Ν. ΚΡΗΤΙΚΟΥ.
ΠΡΟΕΔΡΕΥΩΝ (Παναγιώτης Ν. Κρητικός): Κυρίες και κύριοι
συνάδελφοι,
αρχίζει η συνεδρίαση.
Παρακαλείται ο κύριος Γραμματέας να ανακοινώσει τις αναφορές προς το Σώμα.
(Ανακοινώνονται προς το Σώμα από τον Γραμματέα της Βουλής κ. Αχιλλέα Κανταρτζή, Βουλευτή Τρικάλων, τα ακόλουθα:
(To κείμενο των ανακοινώσεων υπάρχει στο
τεύχος των Πρακτικών της Βουλής)
ΠΡΟΕΔΡΕΥΩΝ (Παναγιώτης Ν. Κρητικός): Κύριοι συνάδελφοι, εισερχόμαστε στη συζήτηση των
ΕΠΙΚΑΙΡΩΝ ΕΡΩΤΗΣΕΩΝ
Επίκαιρες ερωτήσεις πρώτου κύκλου:
Πρώτη είναι η με αριθμό 706/28.2.2000 επίκαιρη ερώτηση του
Βουλευτή
της Νέας Δημοκρατίας και πρώην Πρωθυπουργού  κ. Κωνσταντίνου Μητσοτάκη προς τους Υπουργούς Εθνικής Οικονομίας, Γεωργίας, σχετικά με τις προθέσεις της Κυβέρνησης στη διαμόρφωση μιας προνοητικής πολιτικής, για την αντιμετώπιση του προβλήματος της λειψυδρίας κλπ.
Η επίκαιρη ερώτηση του Προέδρου  κ. Μητσοτάκη  έχει ως εξής: "'Ολοι σήμερα αναγνωρίζουν ότι το μεγάλο πρόβλημα του αιώνα που ξεκινά  είναι το πρόβλημα του νερού, το οποίο για τη χώρα μας είναι ιδιαίτερα οξυμένο και επικίνδυνο. Η πολιτική που είχε ακολουθήσει για το πρόβλημα αυτό η κυβέρνηση της Νέας Δημοκρατίας, είχε ως στόχο να μη χάνεται κατά το δυνατόν
ούτε μια σταγόνα από το νερό της βροχής με ένα ιδιαίτερα εκτεταμένο πρόγραμμα μεγάλων, μεσαίων και μικρών φραγμάτων και λιμνοδεξαμενών (κατά το μεγαλύτερο μέρος στα νησιά μας και σε ορεινές και απομακρυσμένες πρεριοχές). Το πρόγραμμα αυτό χρηματοδοτήθηκε και προχώρησε με πολύ μεγάλη ταχύτητα μέχρι το 1993. Η εντολή που είχα δώσει ήταν όλες οι έτοιμες μελέτες, ιδία μεσαίων φραγμάτων και λιμνοδεξαμενών, να
χρηματοδοτούνται κατά προτεραιότητα.
Το ΠΑΣΟΚ, αντίθετα, ερχόμενο στην εξουσία άλλαξε αυτήν την
πολιτική
και σήμερα στο Γ' Κ.Π.Σ. προβλέπεται συνολικά ποσό μόνο  85 δισεκατομμυρίων για όλες τις κατηγορίες φραγμάτων και λιμνοδεξαμενών, αλλά και για το συναφές πρόγραμμα εμπλουτισμού του υπεδάφους. Θέτω υπ' όψη του Πρωθυπουργού το θέμα αυτό και του ζητώ να πληροφορήσει τη Βουλή, αν προτίθεται να παρέμβει για να βοηθήσει στη διαμόρφωση μιας περισσότερο προνοητικής πολιτικής για την αντιμετώπιση του μεγάλου αυτού προβλήματος".
Ο Υφυπουργός Γεωργίας κ. Βρεττός έχει το λόγο.
ΚΩΝΣΤΑΝΤΙΝΟΣ ΒΡΕΤΤΟΣ (Υφυπουργός Γεωργίας): Κύριε Πρόεδρε, ο κύριος Πρόεδρος σωστά επισημαίνει ότι η διαχείριση των υδάτων είναι από τα σημαντικότερα προβλήματα που μπορεί να έχει μια κυβέρνηση, όχι μόνο στη χώρα μας  αλλά και γενικότερα, θα έλεγα, ίσως στον πλανήτη ολόκληρο.       Ειδικότερα στη χώρα μας, βεβαίως, που επικρατούν  όχι και πολύ καλές συνθήκες υδροφόρων οριζόντων και διακίνησης υδάτων. Το πρόβλημα γίνεται οξύτερο συνεπώς και η αντιμετώπισή του πρέπει να γίνει με συστηματικότερο τρόπο.
'Ηθελα να αναφέρω μερικά στοιχεία από έργα τα οποία έχουν
γίνει,
κύριε Πρόεδρε, στο παρελθόν και τι προβλέπεται να γίνει στο παρόν και στο μέλλον.
Τα βασικά έργα άρδευσης είναι φράγματα, λιμενοδεξαμενές,
επεκτάσεις
δικτύων άρδευσης, εμπλουτισμός υδροφόρων οριζόντων, όλα αυτά που είναι
πολύ μεγάλα και σημαντικά για τον αγροτικό πληθυσμό της χώρας !αι για τη γεωργία. Κι αναφέρομαι στη γεωργία, επειδή κυρίως αυτή καταναλώνει το 70% των νερών. Συνεπώς  η καλή ή η κακή διαχείριση αυτών των υδάτων από τη γεωργία και ο προγραμματισμός από το Υπουργείο Γεωργίας έχει πολύ μεγάλη σημασία για τη συνολική διαχείριση των υδάτων.
Τα έργα τα οποία έγιναν στο πλαίσιο του Α' Κοινοτικού Πλαισίου Στήριξης ήταν της τάξεως των είκοσι δισεκατομμυρίων δραχμών. Στο Β' Κοινοτικό Πλαίσιο Στήριξης θα έχουν διατεθεί έως 30.6.2001, διότι είναι σε εξέλιξη τα έργα, οι γέφυρες τριάντα τρία δισεκατομμύρια δραχμές και για το Γ' Κοινοτικό Πλαίσιο Στήριξης, για το οποίο προφανώς εσείς ενδιαφέρεσθε, έχουν μπει στο πρόγραμμα εκατόν ογδόντα τέσσερα δισεκατομμύρια δραχμές, εκ των οποίων τα ογδόντα πέντε δισεκατομμύρια τα οποία έχετε στην ερώτησή σας, αφορούν το κεντρικό πρόγραμμα του Υπουργείου Γεωργίας. Τα υπόλοιπα αφορούν περιφερειακά προγράμματα.
Βέβαια δεν λύνεται το πρόβλημα αυτό, γιατί έχουμε κάνει
εκτεταμένες
συζητήσεις με το Υπουργείο Εθνικής Οικονομίας και έχουμε συμφωνήσει να βάλουμε σε κάποια δεύτερη προτεραιότητα, αλλά οπωσδήποτε προτεραιότητα, τα έργα της τάξεως των εκατόν εβδομήντα πέντε δισεκατομμυρίων δραχμών τα οποία έχουν ωριμάσει στη  δεύτερη τριετία του Κοινοτικού Πλαισίου Στήριξης και αυτά θα μπουν σε εφαρμογή. Συνεπώς, αν όλα πάνε καλά, αν απορροφήσουμε τα πρώτα εκατόν ογδόντα πέντε, θα ακολουθήσουν και άλλα εκατόν εβδομήντα τέσσερα, δηλαδή μιλάμε για τριακόσια πενήντα δισεκατομμύρια δραχμές. Και πάλι όμως θα συμφωνήσω μαζί σας στηλογική ότι δεν φθάνουν αυτά. Από
μια εκτίμηση την οποία έχουμε κάνει συνολικά για την χώρα μας, τα έργα που απαιτείται να γίνουν, για να μπορούμε να πούμε ότι κάνουμε μία διαχείριση σωστή, φθάνουν το ένα τρισεκατομμύριο δραχμές.
Συνεπώς η προτεραιότητα υπάρχει και ευχαριστώ πολύ που θέτετε το ερώτημά σας, διότι νομίζω ότι είναι ένα μείζον θέμα το οποίο αξίζει κανείς να το συζητήσει.
ΠΡΟΕΔΡΕΥΩΝ (Παναγιώτης Ν. Κρητικός): Των φρονίμων τα παιδιά
πριν
διψάσουν, μαζεύουν νερό!
Ο κ. Μητσοτάκης έχει το λόγο.
ΚΩΝΣΤΑΝΤΙΝΟΣ ΜΗΤΣΟΤΑΚΗΣ: Με ικανοποιεί η απάντηση του κυρίου Υφυπουργού, αλλά ήθελα να προσθέσω ότι απηύθυνα την ερώτησή μου στον Πρόεδρο της Κυβερνήσεως, ακριβώς γιατί πρόκειται για ένα θέμα γενικής πολιτικής. Ο προγραμματισμός σημαίνει πρόβλεψη, σημαίνει επιλογή. Είναι αδύνατον να κάνεις ένα σωστό προγραμματισμό για το Γ' Κοινοτικό Πλαίσιο Στήριξης, αν δεν αποφασίσεις μερικές προτεραιότητες, αν δεν κάνεις τις επιλογές σου.
Εγώ ακράδαντα πιστεύω, κύριε Πρόεδρε, ότι το να
προστατεύσουμε το
νερό και τον τόπο από την ξηρασία, είναι η πρώτη προτεραιότητα στον αιώνα που μπήκαμε. Γι' αυτό ακριβώς έκανα αυτήν την ερώτηση προς την Κυβέρνηση, διότι δυστυχώς διεπίστωσα ότι το ΠΑ.ΣΟ.Κ. δεν έδωσε αυτήν την προτεραιότητα στο Β' Κοινοτικό Πλαίσιο Στήριξης. Το φράγμα, κύριε Sφυπουργέ, το οποίο φτιάξαμε και ήταν τελειωμένο στη Μύκονο, που αλλάζει τη μορφή της Μυκόνου, θα λειτουργήσει φέτος επτά χρόνια μετά, διότι δεν κάνατε τις σωληνώσεις που χρειάζονταν και  δύο  λιμενοδεξαμενές στη νοτιοδυτική πλευρά των Χανίων, στην περιφέρειά μου την ιδιαίτερη, έμειναν ημιτελείς εκεί που τις αφήσαμε. Ακριβώς αυτό δεν θα ήθελα να επαναληφθεί με το Γ' Κοινοτικό Πλαίσιο Στήριξης. Είναι ανάγκη να δοθεί μία προτεραιότητα και φυσικά δεν μπορεί να γίνει πρόγραμμα χωρίς χρήματα. Σας
βοηθώ με την ερώτησή μου, διότι πιστεύω ακριβώς ότι πρέπει σε επίπεδο κορυφής, σε επίπεδο Πρωθυπουργού και Υπουργικού Συμβουλίου, να αποφασισθεί. Θα κάνετε αυτήν την πολιτική, για να προστατεύσετε το νερό της χώρας;
Η ξηρασία, κύριε Πρόεδρε, είναι η μεγάλη απειλή για τον τόπο μας.  'Οταν εγώ ανέλαβα την ευθύνη της πρωθυπουργίας, θα μου συγχωρηθεί να πω, το μεγάλο πρόβλημα για το οποίο ενημέρωσα αμέσως τους πολιτικούς Αρχηγούς  ήταν η απειλούμενη ξηρασία της Αθήνας. Κινδύνευε η Αθήνα να μείνει χωρίς νερό.
Και είχα πει τότε ότι αυτό είναι χειρότερο από ατομική βόμβα, δηλαδή το να μείνει η Αθήνα χωρίς νερό. Δόξα τω Θεώ, βοήθησαν και οι καιρικές συνθήκες, αλλά βοήθησε και ο προγραμματισμός μας και το πρόβλημα του νερού της Αθήνας λύθηκε. Αλλά σήμερα απειλείται με ξηρασία  ένα μεγάλο κομμάτι της Ελλάδας. Αντί το νερό να παρασύρει το χώμα και να κάνει άχρηστο και ακαλλιέργητο ένα μεγάλο κομμάτι της ελληνικής γης, να προστατεύσουμε το νερό της βροχής, όχι μόνο για γεωργικές χρήσεις  αλλά γενικότερα για όλες τις χρήσεις.
Το πρόγραμμα αυτό είναι ιδιαίτερα σημαντικό, κύριε Πρόεδρε, για τα μικρά νησιά μας, τα οποία αλλιώς δεν μπορούν να βρουν νερό. Είναι επίσης απαραίτητο για τις ορεινές και ημιορεινές περιοχές, για όλη την Ελλάδα.
Πιστεύω ότι επ'αυτού του θέματος πρέπει να υπάρξει μια
συμφωνία όλων
μας και θέλω να ελπίζω ότι η Κυβέρνηση τελικά θα ικανοποιήσει το αίτημα του Υπουργού Γεωργίας, για να δώσει σημαντικώς μεγαλύτερες πιστώσεις απ'αυτές που μέχρι σήμερα έχουν προβλεφθεί.
ΠΡΟΕΔΡΕΥΩΝ (Παναγιώτης Ν. Κρητικός): Ο κύριος Υφυπουργός έχει το
λόγο.
ΚΩΝΣΤΑΝΤΙΝΟΣ ΒΡΕΤΤΟΣ (Υφυπουργός Γεωργίας): Θα ήθελα να ευχαριστήσω τον κύριο Πρόεδρο για την ερώτηση που έκανε, διότι θέτει το θέμα στη σωστή  -κατά τη γνώμη μου-  βάση, ότι δηλαδή το πρόβλημα του νερού είναι το μείζον θέμα και συνεπώς εδώ πρέπει να επικεντρώσουμε όλες μας τις προσπάθειες, να κάνουμε σωστές μελέτες, να διαθέσουμε αρκετά χρήματα, ώστε να το αντιμετωπίσουμε όσο γίνεται πιο αποτελεσματικά.
Με βάση αυτήν τη λογική  το Υπουργείο Γεωργίας κάνει μια
μεγάλη προσπάθεια, μια προσπάθεια ωρίμανσης μελετών, μια προσπάθεια διεύρυνσης της δουλειάς της και σε ακριτικά νησιά και σε ορεινές περιοχές, για να μπορέσουμε να διαχειρισθούμε τα νερά πιο αποτελεσματικά.
Το νερό είναι πολύτιμο αγαθό. 'Αλλα κράτη, πράγματι, έχουν φθάσει σε αξιοζήλευτο ρυθμό αξιοποίησης των υδάτων και Xναφέρομαι στην Κύπρο. Ο
δικός μας στόχος είναι να ακολουθήσουμε και εμείς αυτά τα χνάρια. Γι'αυτό θεωρώ πως το γεγονός ότι σήμερα συζητάμε για περίπου δεκαπλάσια χρήματα από το προηγούμενο Κοινοτικό Πλαίσιο Στήριξης  είναι σημαντικό.
Βεβαίως οι προσπάθειες θα πρέπει να ενταθούν. 'Οσο
περισσότερα
χρήματα δίνουμε εδώ, τόσο περισσότερο δημιουργούμε υποδομές για καλύτερη γεωργία, για καλύτερη ανάπτυξη, για καλύτερη αποκέντρωση και για καλύτερες συνθήκες παραμονής στην ύπαιθρο.
'Ετσι λοιπόν θεωρώ ότι αυτό το θέμα του νερού θα πρέπει να αποτελεί ένα μόνιμο αντικείμενο συζήτησης εδώ στη Βουλή, γιατί ενδεχομένως να το έχουμε περιθωριοποιήσει. Δεν θα πρέπει να είναι μόνο στα πλαίσια μιας επίκαιρης ερώτησης που μας έκανε την τιμή να υποβάλει ο κύριος Πρόεδρος, αλλά θα πρέπει να το συζητάμε κάπως συχνότερα, διότι αφορά όλους μας. 
Ευχαριστώ.
ΠΡΟΕΔΡΕΥΩΝ (Παναγιώτης Ν. Κρητικός): Δεύτερη είναι η με αριθμό 709/28-2-2000 επίκαιρη ερώτηση του Βουλευτή του Κομμουνιστικού Κόμματος Ελλάδος κ. Αχιλλέα Κανταρτζή προς τον Υπουργό Υγείας και Πρόνοιας, σχετικά με την επίλυση αιτημάτων των εργαζομένων στον Οργανισμό κατά των Ναρκωτικών (ΟΚΑΝΑ), η οποία διαγράφεται λόγω κωλύματος του ερωτωμένου κυρίου Υπουργού.
Τρίτη είναι η με αριθμό 696/23-2-2000 επίκαιρη ερώτηση της Βουλευτού του Συνασπισμού της Αριστεράς και της Προόδου κ. Μαρίας Δαμανάκη προς την Υπουργό Εσωτερικών, Δημόσιας Διοίκησης και Αποκέντρωσης, σχετικά με την αφαίρεση αρμοδιοτήτων από τις Νομαρχιακές Αυτοδιοικήσεις κλπ.
Η επίκαιρη ερώτηση έχει ως εξής:
"Την έντονη αντίδραση της Εκτελεστικής Επιτροπής της 'Ενωσης Νομαρχιακών Αυτοδιοικήσεων  προκαλούν οι προβλεπόμενες ρυθμίσεις σε νομοσχέδιο του Υπουργείου Παιδείας με τις οποίες αφαιρούνται σειρά αρμοδιότητες από τις Νομαρχιακές Αυτοδιοικήσεις. Συγκεκριμένα
προβλέπεται η αφαίρεση αρμοδιοτήτων που αφορούν την πρωτοβάθμια και δευτεροβάθμια εκπαίδευση, τις επιθεωρήσεις εργασίας, την υγειονομική περίθαλψη των ασφαλισμένων του δημοσίου, την έκδοση των διαβατηρίων κ.ά.
Οι αρμοδιότητες αυτές εκχωρούνται σε διάφορα Υπουργεία. Με τον τρόπο αυτόν οδηγούμαστε, αντιθέτως με τα κατά καιρούς εξαγγελλόμενα από την Κυβέρνηση, στην αποδυνάμωση της δευτεροβάθμιας αυτοδιοίκησης, τη στιγμή ακριβώς που χρειάζεται η ενίσχυση και διεύρυνσή της.
Ερωτάται η κυρία Υπουργός: αν η Κυβέρνηση θα επιμείνει στην
ψήφιση
αυτών των ρυθμίσεων παρά και ενάντια στις αντιδράσεις."
Ο Υφυπουργός Εσωτερικών, Δημόσιας Διοίκησης και Αποκέντρωσης έχει το λόγο.
ΓΕΩΡΓΙΟΣ ΦΛΩΡΙΔΗΣ (Υφυπουργός Εσωτερικών, Δημόσιας Διοίκησης και Αποκέντρωσης): Κύριε Πρόεδρε, όλη αυτή η συζήτηση για την αφαίρεση ή την παραχώρηση αρμοδιοτήτων στους Οργανισμούς Τοπικής Αυτοδιοίκησης  έχω την εντύπωση ότι ξεκινά από μία "aθος αφετηρία. Βέβαια, το λάθος βρίσκεται στο ν. 2218, τον ιδρυτικό νόμο της Νομαρχιακής Αυτοδιοίκησης για τον πολύ απλό λόγο  ότι με τις διατάξεις του νόμου εκείνου μεταφέρθηκαν συλλήβδην οι περισσότερες αρμοδιότητες που ασκούσε η νομαρχία ως κρατική οντότητα στη  Νομαρχιακή Αυτοδιοίκηση, που πλέον αποτελεί Οργανισμό Τοπικής Αυτοδιοίκησης.
'Ετσι, λοιπόν, σε πάρα πολλές περιπτώσεις ερχόμαστε σε ευθεία αντίθεση με τις διατάξεις του Συντάγματος, με το άρθρο 101, το οποίο ορίζει ότι οι Οργανισμοί Τοπικής Αυτοδιοίκησης ασκούν αρμοδιότητες που συνδέονται με τις τοπικές υποθέσεις. 'Ολες εκείνες οι περιπτώσεις για τις οποίες έχουν ασκηθεί προσφυγές στο Συμβούλιο της Επικρατείας και αφορούσαν την άσκηση τέτοιου είδους αρμοδιοτήτων με βάση μία απόφαση που εξέδωσε το Συμβούλιο της Επικρατείας εν ολομελεία, λέγοντας ότι ο μεν ν. 2218 δεν κηρύσσεται αντισυνταγματικός στο σύνολό του, αλλά κάθε φορά που θα ασκείται μία προσφυγή σε μια
επί μέρους αρμοδιότητα θα εξετάζεται εάν αυτή είναι αμιγώς κρατικού χαρακτήρα ή έχει σχέση με τοπική υπόθεση, οπότε εκεί θα κρίνεται εάν τελικά είναι συνταγματική η μεταφορά αυτής της αρμοδιότητας, που έχει κρατική υφή ή αφορά μια τοπική υπόθεση, οπότε καλώς ασκείται.
'Ετσι, λοιπόν, σε μία σειρά αποφάσεων το Συμβούλιο της Επικρατείας έχει πει, όπως για παράδειγμα στα ζητήματα της παιδείας, ότι το θέμα του προσωπικού, των προγραμμάτων και όλα αυτά που αφορούν την εκπαίδευση στην Ελλάδα, δεν μπορούν να ασκηθούν από τους Οργανισμούς Τοπικής Αυτοδιοίκησης κατά τις διατάξεις του Συντάγματος.
'Ετσι έδωσε μία κατεύθυνση με τις αποφάσεις του με τις οποίες οφείλουμε επίσης να συμμορφωθούμε, γιατί δεν είναι δυνατόν κάθε τόσο να κυρώνονται διοικητικές πράξεις που εκδίδονται κατ' εφαρμογήν διατάξεων, οι οποίες συνέχεια κρίνονται αντισυνταγματικές. Και με το τελευταίο νομοσχέδιο του Υπουργείου Παιδείας υπήρξε μια προσαρμογή. Στη  Νομαρχιακή Αυτοδιοίκηση παραμένουν εκείνες οι υποθέσεις που αφορούν τα ζητήματα παιδείας, όπως για παράδειγμα η κατασκευή των σχολείων ή η διαχείριση των ζητημάτων που αφορούν τα σχολικά συγκροτήματα, οι επισκευές τους κλπ.
'Οσον αφορά τις Επιθεωρήσεις Εργασίας, πρέπει να σας πω
ότι η Ελλάδα
εκλήθη από το Διεθνές Γραφείο Εργασίας να λογοδοτήσει, γιατί οι έλεγχοι που αφορούσαν τους όρους υγιεινής και ασφάλειας των εργαζομένων ασκούνταν από όργανα της Τοπικής Aυτοδιοίκησης, ενώ σύμφωνα με τη διεθνή σύμβαση 81 την οποία έχει υπογράψει η Ελλάδα αυτοί οι έλεγχοι πρέπει να ασκούνται από όργανα τα οποία έχουν αμιγώς κρατικό χαρακτήρα.
Πρέπει εδώ να υπενθυμίσω, γιατί αυτή η συζήτηση όπως σας είπα έχει μία λάθος αφετηρία, ότι με το ν. 2647/98 μεταβιβάστηκαν στις Nομαρχιακές Aυτοδιοικήσεις μία σειρά, περίπου εκατόν πενήντα αρμοδιοτήτων, οι οποίες αφορούσαν υποθέσεις καθαρά τοπικού χαρακτήρα και ήταν των Υπουργείων Ανάπτυξης, Υγείας Πρόνοιας, Μεταφορών και Επικοινωνιών ακόμα και του Δημόσιας Τάξης σε μερικά ζητήματα, γιατί εκρίθη ότι αυτές οι αρμοδιότητες μπορούν να ασκηθούν πιο αποτελεσματικά από τους Oργανισμούς Tοπικής Aυτοδιοίκησης και φυσικά, αφορούν τοπικές ,'&θέσεις.
'Ετσι, λοιπόν, το ζήτημα δεν είναι ποιoς θα ασκήσει ποια αρμοδιότητα. Ο πολίτης ενδιαφέρεται για ένα πράγμα. Ενδιαφέρεται εάν το πρόβλημά του μπορεί να λυθεί αποτελεσματικά. Δεν τον νοιάζει από ποιον.
'Ομως σε επίπεδο συνταγματικών ρυθμίσεων το κράτος έχει υποχρέωση να ξεκαθαρίσει τα πράγματα, διότι η δημιουργία της Νομαρχιακής Αυτοδιοίκησης ή η παραχώρηση αρμοδιοτήτων στους Οργανισμούς Αυτοδιοίκησης πρώτου βαθμού δεν είναι ένα άλλοθι να φύγει το κράτος από το νομό.
Δεν μπορεί το κράτος, δηλαδή, να έρχεται και να καλύπτεται
πίσω από
το γεγονός ότι συνέστησε τη Νομαρχιακή Αυτοδιοίκηση και ενισχύει τους ΟΤΑ και στη συνέχεια να απεμπολεί δικές του αρμοδιότητες που πρέπει να ασκεί στην τελευταία γωνιά της ελληνικής επικράτειας, προκειμένου ο πολίτης να μην έχει προβλήματα στη σχέση του με το κράτος.
Νομίζω ότι πρέπει να δούμε αυτό το ζήτημα στη βάση την οποία
αναφέρω,
για να μπορέσει να γίνει και μία ειλικρινής συζήτηση ανάμεσα στις πολιτικές δυνάμεις, στη κεντρική διοίκηση και την αυτοδιοίκηση για το τι τελικά πρέπει να κάνει ο καθένας. Δεν είναι δυνατόν η συζήτηση αυτή να επανέρχεται με αφορμή κάποια αποσπασματική ρύθμιση που  γίνεται σε κάποιο νομοσχέδιο και το οποίο αποτελεί συμμόρφωση, είτε με διεθνή σύνδεση που έχει υπογράψει η Ελλάδα είτε με απόφαση, κυρίως του Συμβουλίου της Επικρατείας. Ευχαριστώ, κύριε Πρόεδρε.
ΠΡΟΕΔΡΕΥΩΝ (Παναγιώτης Ν. Κρητικός): Η κ. Δαμανάκη έχει το
λόγο.
ΜΑΡΙΑ ΔΑΜΑΝΑΚΗ: Κύριε Πρόεδρε, ο κύριος Υπουργός στην
απάντησή του
κατά κάποιον τρόπο διετράνωσε την πίστη της Κυβέρνησης στην ανάγκη συμμόρφωσης με τις αποφάσεις του Συμβουλίου της Επικρατείας.
Απ' ό,τι φαίνεται, στο συγκεκριμένο θέμα οδηγός της
Κυβέρνησης είναι
οι αποφάσεις του Συμβουλίου της Επικρατείας. Αυτό, όμως, δεν ισχύει γενικά, κύριε Υπουργέ. Ο Υπουργός Παιδείας ο οποίος σπεύδει εδώ να συμμορφωθεί με τις αποφάσεις του Συμβουλίου της Επικρατείας δεν επέδειξε την ίδια συμμόρφωση, όσον αφορά την απόφαση του Συμβουλίου της
Επικρατείας για τα θέματα των ΤΕΙ και των ΑΕΙ.
Επιτρέψτε μου, λοιπόν, να συμπεράνω, ότι μάλλον το επιχείρημα αυτό
δεν μπορεί να είναι το κύριο επιχείρημα στην όλη συζήτηση. Συμφωνώ ότι το θέμα πρέπει να μπει σε μία ειλικρινή βάση, να συζητήσουμε σε μία ειλικρινή βάση, τι θεωρούμε τοπικές υποθέσεις και τι ανήκει σε κάθε βαθμίδα διοίκησης. Διότι, πράγματι, ο πολίτης θέλει να εξυπηρετηθεί.
Αυτή, λοιπόν, να είναι η βάση της συζήτησής μας.
Εξυπηρετείται,
λοιπόν, καλύτερα ο πολίτης με αυτό το συγκεντρωτικό τέρας που δημιουργείται αυτήν τη στιγμή στο Υπουργείο Παιδείας; Η άποψή μου είναι πως δεν εξυπηρετείται.
Κύριε Υπουργέ, όμως, εγώ δέχομαι να συζητήσουμε κάθε φορά τι ανήκει
σε κάθε βαθμίδα της αυτοδιοίκησης και τι ανήκει στην κεντρική κυβέρνηση.  Αλλά όλα αυτά -επιτρέψτε μου, επίσης, να παρατηρήσω- έχουν και μία πολιτική βάση, πώς το βλέπουμε το θέμα.
Διότι εδώ αυτό το οποίο ζούμε είναι το εξής: Ψηφίστηκε ένας νόμος από τη Βουλή, που παραχωρεί κάποιες αρμοδιότητες στη Νομαρχιακή Αυτοδιοίκηση και έκτοτε έρχονται συνεχώς νομοθετήματα που αφαιρούν αρμοδιότητες.
Δηλαδή τα Υπουργεία ξανασυγκεντρώνουν τις αρμοδιότητες αυτές. Και δεν είναι μόνο το Υπουργείο Παιδείας. Είναι και το Υπουργείο Εργασίας με τις επιθεωρήσεις εργασίας, είναι και το Υπουργείο Υγείας με τα θέματα, των ασφαλισμένων, είναι και το Υπουργείο Πολιτισμού με ορισμένα θέματα τα οποία ετοιμάζει και είναι και η υπόθεση των διαβατηρίων, στην οποία δεν αναφέρθηκε ο κύριος Υπουργός, η οποία πάει στο Υπουργείο Δημόσιας Τάξης. Αν είναι δυνατόν! Στο Υπουργείο Δημόσιας Τάξης! Δηλαδή εντείνεται η αστυνομοκρατία.
Κύριε Πρόεδρε, εγώ θα μιλήσω ευθέως. Δεν ήμουν από αυτούς που υποστήριξαν ότι στην Ελλάδα πρέπει να έχουμε τρεις βαθμίδες διοίκησης. Η προσωπική μου άποψη είναι ότι είναι πολλές οι τρεις βαθμίδες διοίκησης. Δηλαδή η πρωτοβάθμια αυτοδιοίκηση, η δευτεροβάθμια αυτοδιοίκηση, η περιφέρεια και το κράτος είναι πολλά για το μέγεθος της Ελλάδας. Αλλά εάν υπάρχει τέτοιο θέμα, να το πούμε ευθέως. Να κάτσουμε να συζητήσουμε και να δούμε σε ποιες βαθμίδες μπορεί να ασκείται η διοίκηση σε αυτήν τη χώρα.
Το να ερχόμαστε, όμως, να λέμε ότι θα έχουμε Νομαρχιακή Αυτοδιοίκηση και μετά να διαπιστώνουμε ότι δεν μπορεί να
κάνει περίπου τίποτα, επιτρέψτε μου να πω ότι δεν οδηγεί στην υπηρέτηση καμιάς υγιούς αντίληψης για το πώς ασκείται η διοίκηση σε αυτήν τη χώρα. Και νομίζω ότι αυτό συμβαίνει.
Εάν η Κυβέρνηση έχει καταλήξει στο συμπέρασμα ότι η
Νομαρχιακή
Αυτοδιοίκηση δεν χρειάζεται, είναι περιττή, εγώ δέχομαι ότι μπορεί να υπάρχουν κάποια επιχειρήματα βάσιμα σε αυτήν την άποψη. Να το δούμε. Δεν μπορεί, όμως, να συνεχίζεται αυτό το καθεστώς, όπου δίνουμε κάποιες αρμοδιότητες και στη συνέχεια τις αφαιρούμε, ή που εκφράζεται μία γενική περιφρόνηση προς το έργο που σήμερα επιτελούν οι Νομαρχιακές Αυτοδιοικήσεις. Κυρίως, όμως, δεν μπορεί ο παριστάμενος Υφυπουργός, ο οποίος είναι ο Υφυπουργός Εσωτερικών, με τα επιχειρήματά του ουσιαστικά να αφήνει έδαφος σε όλα τα Υπουργεία να φέρουν κατά καιρούς διάφορα νομοσχέδια και να συγκεντρώνουν τις αρμοδιότητες που αυτοί νομίζουν ότι πρέπει να έχουν ερήμην μιας γενικότερης συζήτησης που κάποια στιγμή πρέπει να γίνει. 
ΠΡΟΕΔΡΕΥΩΝ (Παναγιώτης Ν. Κρητικός): Ο κύριος Υφυπουργός έχει το
λόγο.
ΓΕΩΡΓΙΟΣ ΦΛΩΡΙΔΗΣ (Υφυπουργός Εσωτερικών, Δημόσιας Διοίκησης και Αποκέντρωσης): Κύριε Πρόεδρε, πρέπει να πούμε εδώ ότι τα πράγματα είναι πάρα πολύ απλά, εάν καθήσει κανείς και τα δει με την οπτική των συνταγματικών ρυθμίσεων.
'Οσον αφορά την άσκηση των κρατικών αρμοδιοτήτων και την έκδοση ατομικών διοικητικών πράξεων, η κατεύθυνση είναι ότι αυτές πρέπει να εκδίδονται σε επίπεδα όσο πιο κοντά γίνεται προς τον πολίτη, αλλά πρέπει να εκδίδονται από τα αρμόδια κρατικά όργανα.
Βεβαίως, δεν είναι σε καμία περίπτωση στις προθέσεις της
Κυβέρνησης
να μεταφέρει αρμοδιότητες στα κεντρικά Υπουργεία, γιατί πρέπει να αξιοποιηθεί πάρα πολύ το ενδιάμεσο επίπεδο κρατικής διοίκησης, που σήμερα είναι η περιφέρεια, η οποία περιφέρεια έχει αποκεντρωμένες μονάδες σε επίπεδο νομού. Και αυτές οι αποκεντρωμένες μονάδες κρατικής διοίκησης σε επίπεδο νομού νομίζω ότι μπορούν να επιτελέσουν σωστά το έργο τους και ο πολίτης να εξυπηρετηθεί.
Η άλλη πλευρά του ζητήματος είναι το τι πρέπει να κάνει η Νομαρχιακή Αυτοδιοίκηση. Είχαμε πει ότι ο κρίσιμος ρόλος που εκαλείτο να παίξει ήταν κυρίως ο ρόλος της προγραμματικής δουλειάς που έπρεπε να κάνει. Γι'αυτό και το νομαρχιακό συμβούλιο έχει πολλές αρμοδιότητες και με το ν.1622 και με την επιχειρούμενη αναμόρφωση -αυτά τα πράγματα συζητούμε τώρα με τη Νομαρχιακή Αυτοδιοίκηση- έτσι ώστε να υπάρχει ένα προγραμματικό επίπεδο για το νομό, το οποίο μπορεί αξιόπιστα να προτείνει λύσεις και προτάσεις, οι οποίες αφορούν τα ζητήματα της τοπικής ανάπτυξης.
Από εκεί και πέρα  κανείς δεν μπορεί να πει ότι είναι μία άχρηστη βαθμίδα η οποία δημιουργεί πολλά προβλήματα. Προβλήματα δημιουργούνται όταν έχουμε σύγχυση αρμοδιοτήτων. Τα ζήσαμε πολύ έντονα εδώ στους σεισμούς.
Σας λέω μόνο ένα παράδειγμα. 'Οταν μετά τις πρώτες ημέρες και τις επισκευές των σχολείων επρόκειτο να ανοίξουν τα σχολεία για να πάνε τα παιδιά εκεί, οι μεν προϊστάμενοι της εκπαίδευσης, οι οποίοι είναι υπάλληλοι του Υπουργείου Παιδείας και επιλέγονται από υπηρεσιακά συμβούλια του Υπουργείου Παιδείας, πρότειναν, μετά από έλεγχο που έκαναν οι ίδιοι με τις αρμόδιες υπηρεσίες του κράτους, του Οργανισμού Σχολικών Κτιρίων, ότι οι σχολικές μονάδες έπρεπε να ανοίξουν, η δε Νομαρχία Αθηνών έλεγε ότι δεν πρέπει να ανοίξουν.
Η Τοπική Αυτοδιοίκηση, λοιπόν, που κατά το νόμο είχε το δικαίωμα να πει αυτήν την άποψη, ερχόταν σε μια ευθεία σύγκρουση με  τα κατά τεκμήριο αρμόδια κρατικά όργανα και τελικά χρειάστηκε πολύς κόπος και πολλές διαβουλεύσεις για να λυθεί ένα ζήτημα που χρειαζόταν ακριβώς μισή ώρα.
Θέλω να πω ότι αν αυτά τα πράγματα δεν είναι ξεκαθαρισμένα, ποιος
κάνει τι  και πώς το κάνει αυτό, τότε την πληρώνουν οι πολίτες, διότι τα παιδιά έπρεπε να πάνε στο σχολείο... 
ΚΩΝΣΤΑΝΤΙΝΟΣ ΜΗΤΣΟΤΑΚΗΣ: Τέσσερις βαθμίδες είναι πολλές, κύριε
Υπουργέ, χωρίς αμφιβολία. 'Εχει δίκαιο η κ. Δαμανάκη. ΓΕΩΡΓΙΟΣ ΦΛΩΡΙΔΗΣ (Υφυπουργός Εσωτερικών, Δημόσιας Διοίκησης και Αποκέντρωσης): Κύριε Πρόεδρε, αυτό νομίζω ότι θα μπορούσε να το συζητήσει κανείς, αλλά, επαναλαμβάνω, ότι μπορεί οι τέσσερις βαθμίδες να είναι πολλές όσον αφορά το διοικητικό επίπεδο, αν όμως εκκαθαριστεί το πεδίο των αρμοδιοτήτων, τότε e)`* να μην είναι πολλές, γιατί ένα επίπεδο μετατρέπεται σε προγραμματικό και τα πράγματα γίνονται πολύ πιο απλά.
'Οσον αφορά το θέμα των διαβατηρίων, δεν νομίζω ότι
υπάρχει κράτος
στον κόσμο που τα διαβατήρια να εκδίδονται από Οργανισμούς Τοπικής Αυτοδιοίκησης. Το διαβατήριο είναι έγγραφο το οποίο αφορά την κρατική
ασφάλεια. Δεν είναι απλά μια κρατική αρμοδιότητα.  Πρέπει να σας πω ότι το ζήτημα του τρόπου έκδοσης των  διαβατηρίων έχει εκθέσει τη χώρα διεθνώς πάρα πολλές φορές  διότι είναι πενήντα τέσσερα σημεία στις Νομαρχιακές Αυτοδιοικήσεις που εκδίδονται διαβατήρια και πάρα πολλά στις προξενικές αρχές του εξωτερικού, από τα οποία σημεία πολλές φορές λόγω των ειδικών συνθηκών έχουν γίνει άπειρες κλοπές. Χιλιάδες λευκά διαβατήρια βρέθηκαν στα χέρια  ατόμων, σε διάφορες σπείρες, έχουν πλαστογραφηθεί και εκθέτουν τη χώρα διαρκώς.
Είπαμε λοιπόν ότι αυτό το ζήτημα, που αφορά έγγραφο κρατικής ασφάλειας, θα πρέπει να πάει σε μια υπηρεσία  η οποία τουλάχιστον θα κάνει και κάποιον έλεγχο όσον αφορά ποιος ζητάει διαβατήριο. Κάθε Ελληνας πολίτης μπορεί να πάρει διαβατήριο  πηγαίνοντας το πιστοποιητικό γεννήσεώς του και την ταυτότητά του. Απλώς είναι ένα ζήτημα το οποίο θα προστατεύσει τη διαδικασία  έκδοσης διαβατηρίων, για την οποία ευθύνεται η χώρα.
ΠΡΟΕΔΡΕΥΩΝ (Παναγιώτης Ν. Κρητικός): Σε ό,τι αφορά τα
διαβατήρια  η
αποκέντρωση αυτής της ευθύνης ήταν λάθος.
ΓΕΩΡΓΙΟΣ ΦΛΩΡΙΔΗΣ (Υφυπουργός Εσωτερικών, Δημόσιας Διοίκησης και
Αποκέντρωσης): Ευχαριστώ, κύριε Πρόεδρε. Δεν έχω άλλο  χρόνο. ΠΡΟΕΔΡΕΥΩΝ (Παναγιώτης Ν. Κρητικός): 'Εχω την τιμή να ανακοινώσω στο Σώμα ότι από τα δυτικά θεωρεία παρακολουθούν την συνεδρίασή μας, αφού προηγουμένως ξεναγήθηκαν στην έκθεση της αίθουσας "ΕΛΕΥΘΕΡΙΟΣ ΒΕΝΙΖΕΛΟΣ" "Πεντακόσια χρόνια έντυπης παράδοσης του Νέου ελληνισμού"  είκοσι έξι μαθητές και τρεις συνοδοί καθηγητές από το 2ο Γυμνάσιο Πειραιά. 
Καλωρορίζουμε τα πειραιωτάκια στο Κοινοβούλιο. (Χειροκροτήματα απο όλες τις πτέρυγες)
Η τέταρτη υπ' αριθμόν 699/25.2.2000 επίκαιρη ερώτηση  της
Βουλευτού
του Δημοκρατικού  Κοινωνικού Κινήματος κυρίας Βασιλικής ΑράπηΚαραγιάννη προς τον Υπουργό Περιβάλλοντος, Χωροταξίας και Δημοσίων 'Εργων, σχετικά με την προστασία του κοινόχρηστου χαρακτήρα  του 'Αλσους του Πεδίου του 'Αρεως κλπ.,
διαγράφεται λόγω κωλύματος του ερωτουμένου κυρίου Υπουργού. Επίκαιρες ερωτήσεις δευτέρου κύκλου:
Πρώτη είναι η με αριθμό 712/28.2.2000 του Βουλευτή της Νέας Δημοκρατίας κ. Γεωργίου  Σούρλα προς τους Υπουργούς Εθνικής Οικονομίας, Εργασίας και Κοινωνικών Ασφαλίσεων, σχετικά με
τις προτεινόμενες αλλαγές στο ασφαλιστικό σύστημα της χώρας μας κλπ.
Η επίκαιρη ερώτηση έχει ως εξής:
"Οι δηλώσεις  Υπουργών, όπως αυτή για ηπιότερη μεταρρύθμιση του ασφαλιστικού σε σχέση με τις κυβερνητικές  προθέσεις του
1995 και 1997, χωρίς αυτές να αναφέρονται καθώς και για ώριμα ασφαλιστικά δικαιώματα
που δεν θα θιγούν, χωρίς να διευκρινίζονται εντείνουν την αβεβαιότητα ως προς το όριο ηλικίας συνταξιοδότησης, τη μείωση των συντάξεων, το εφάπαξ την αύξηση των εισφορών, την τύχη των επικουρικών ταμείων κλπ. και επιτείνουν την αναταραχή σε χιλιάδες εργαζόμενους.
Συνέπεια όλων αυτών είναι μεγάλος αριθμός εργαζομένων να οδηγείται σε παραιτήσεις, για να προλάβουν δυσμενείς εξελίξεις.
Οι κύριοι Υπουργοί ερωτώνται  και παρακαλούνται να ενημερώνουν  τη Βουλή, τι  προτίθενται να κάνουν για το ασφαλιστικό και να απαντήσουν με σαφήνεια στα συγκεκριμένα ερωτήματα.
Ακόμα παρακαλούνται να ενημερώσουν την Εθνική Αντιπροσωπεία, ποιες
δεσμεύσεις έχει αναλάβει η χώρα μας στην Ευρωπαϊκή 'Ενωση."
Ο Υφυπουργός Εργασίας και Κοινωνικών Ασφαλίσεων κ. Φοίβος
Ιωαννίδης
έχει το λόγο.
ΦΟΙΒΟΣ ΙΩΑΝΝΙΔΗΣ (Υφυπουργός Εργασίας και Κοινωνικών Ασφαλίσεων): Κύριε συνάδελφε, η Νέα Δημοκρατία τον τελευταίο καιρό, όπως φαίνεται από τις κοινοβουλευτικές δραστηριότητές της αλλά και από πρωτοσέλιδα δημοσιεύματα στον Τύπο, θέλει να δημιουργήσει ανησυχία στον ελληνικό λαό σε σχέση με το ασφαλιστικό σύστημα.  Πώς αλλιώς να εξηγήσω το γεγονός ότι χθές το απόγευμα ο ίδιος ο Πρωθυπουργός απήντησε  σε ομοίου περιεχομένου ερώτηση, που είχε υποβάλει ο κ.'Εβερτ. Υποθέτω ότι αυτό δεν  είναι από έλλειψη συντονισμού  μεταξύ σας, αλλά από την ανάγκη που νιώθει η Νέα Δημοκρατία να δημιουργήσει θέμα προεκλογικά.
Αρχίζοντας από το τελευταίο ερώτημά σας πρέπει να σας διαβεβαιώσω κατηγορηματικά ότι η χώρα μας δεν έχει καμία δέσμευση απέναντι στην Ευρωπαϊκή 'Ενωση ως προς τον τρόπο με τον οποίο θα αντιμετωπίσει το ασφαλιστικό της σύστημα. Αυτό διότι απλούστατα δεν υπάρχει κοινή
ευρωπαϊκή πολιτική. Κάθε χώρα έχει αφεθεί να ρυθμίσει τα του οίκου της κατά το δοκούν, πράγμα που οφείλεται και στην πολυπλοκότητα των συστημάτων από χώρα σε χώρα. Επομένως τέτοιο θέμα δεν υπάρχει.
'Εχουμε κατ' επανάληψη δηλώσει ότι εμείς δεν πρόκειται να αιφνιδιάσουμε. Δεν μπορώ παρά να θυμηθώ τι έγινε το 19901993. Εμείς δεν θα αιφνιδιάσουμε αυγουστιάτικα, για να περιορίσουμε τα δικαιώματα και τον προϋπολογισμό ζωής εκατοντάδων χιλιάδων ανθρώπων. Ακόμη, σε όλη τη διαδρομή της διακυβέρνησης του ΠΑ.ΣΟ.Κ. από το 1981 και εντεύθεν ούτε μία φορά δεν μείωσε ασφαλιστικά δικαιώματα ούτε την κοινωνική προστασία. Το αντίθετο συνέβη, το διάστημα 1990-1993. Συνεπώς καμία ανησυχία δεν υπάρχει.
Τα όρια ηλικίας που ισχύουν δεν πρόκειται να μεταβληθούν. Δεν υπάρχει καμία περίπτωση να αυξηθεί το εξηκοστό πέμπτο έτος. Επίσης, δεν πρόκειται να αυξηθούν οι εισφορές στο Ι.Κ.Α. 'Ηδη είναι πολύ υψηλές. 'Εχουμε μεγάλη ανεργία στους νέους. Είναι δυνατόν με αυτό το πρόβλημα να αυξήσουμε περαιτέρω τα όρια ^λικίας; Eμείς επαναφέραμε διάταξη, που εσείς είχατε καταργήσει, δηλαδή αυτή που προέβλεπε ότι με τη συμπλήρωση του πεντηκοστού όγδοου έτους της ηλικίας ο ασφαλισμένος στο Ι.Κ.Α., εφόσον έχει δέκα χιλιάδες πεντακόσια ημερομίσθια, έχει πλήρες συνταξιοδοτικό δικαίωμα. Συνεπώς  δεν πρέπει να ανησυχείτε, για να μην πω ότι δεν νομιμοποιείστε να ανησυχείτε για αύξηση των ορίων ηλικίας.
Προσθέτω ότι, όσον αφορά το εφάπαξ, μόλις πριν από λίγες
ημέρες
υπέγραψα σειρά αποφάσεων για αύξηση του εφάπαξ. Δεν υπάρχει θέμα μείωσης του εφάπαξ, όπως δεν υπάρχει κίνδυνος και για τα επικουρικά ταμεία, εκτός αν εννοείτε ως κίνδυνο την
ιδιαιτέρας σημασίας και επιτυχή παρέμβασή μας, που κάναμε τον τελευταίο καιρό με τον τελευταίο νόμο, για τη συνένωση των δώδεκα επικουρικών ταμείων των δημοσίων υπαλλήλων. Αυτά όλα έγιναν σε συμφωνία με την ΑΔΕΔΥ και με όλους τους εμπλεκόμενους, διότι εμείς ούτως ή άλλως όποια παρέμβαση και αν κάνουμε, δεν την κάνουμε αιφνιδιαστικά.
Θα προηγηθεί κοινωνικός διάλογος εκτεταμένος. Και γιατί όχι, θα γίνει διάλογος και με τα πολιτικά κόμματα, διότι το ασφαλιστικό δεν αφορά μόνο την Κυβέρνηση αλλά όλους τους 'Ελληνες. Εμείς θέλουμε με συναίνεση κοινωνική και ει δυνατόν και πολιτική, όταν θα έλθει η ώρα να νομοθετήσουμε, όχι να μειώσουμε δικαιώματα  αλλά να βελτιώσουμε το κράτος της κοινωνικής προστασίας.
ΠΡΟΕΔΡΕΥΩΝ (Παναγιώτης Ν. Κρητικός): Ο κ. Σούρλας έχει το
λόγο.
ΓΕΩΡΓΙΟΣ ΣΟΥΡΛΑΣ: Κύριε Πρόεδρε, τις ασαφείς απαντήσεις του κυρίου Πρωθυπουργού επανέλαβε σήμερα και ο κύριος Υπουργός. Είναι απαντήσεις οι οποίες επιτείνουν τη σύγχυση και την αβεβαιότητα. Είχα προβλέψει ότι θα λέγατε τα ίδια, γι' αυτό επέμενα και δεν απέσυρα  την ερώτηση.  Επέμενα, διότι πολύ σωστά προέβλεψα ότι θα δίνατε αυτές τις ασαφείς απαντήσεις. 
Κύριε Υπουργέ, στις 23 και 24 Μαρτίου θα συνέλθει στη Λισαβό0α
εκτάκτως η Σύνοδος Κορυφής της Ευρωπαϊκής 'Ενωσης. Εκεί θα συζητηθεί η μεταρρύθμιση στο ασφαλιστικό. Γνωρίζετε ότι έχει διαμορφωθεί μια εισήγηση από ειδικούς που προτείνουν την αύξηση των ορίων ηλικίας συνταξιοδότησης στα εξήντα πέντε χρόνια για όλους τους ασφαλισμένους  όλων των ταμείων. 'Αρα δικαιούμαι σήμερα να υποπτεύομαι ότι βεβαίως δεν θα αυξήσετε πάνω από τα εξήντα πέντε  χρόνια το όριο, αλλά θα το αυξήσετε μέχρι τα εξήντα πέντε.  Εσείς διευκρινίσατε ότι δεν πρόκειται να το πάτε πάνω από εξήντα πέντε.
Προτείνεται ακόμα απ' αυτήν την επιτροπή η μείωση των συνταξίμων αποδοχών και να δημιουργηθεί ένα μικτό ασφαλιστικό σύστημα κρατικό και ιδιωτικό.
Αυτές είναι οι τρεις προτάσεις.
Επομένως  εσείς έχετε υποχρέωση, κύριε Υφυπουργέ, να ενημερώσετε τη Βουλή, τον ελληνικό λαό και τους άμεσα ενδιαφερόμενους, ποια θα είναι η θέση της ελληνικής Κυβέρνησης στη Σύνοδο Κορυφής. Βεβαίως δεν είναι δεσμευτικές οι όποιες αποφάσεις. Αλλά δεν πιστεύω να είναι μουγκή η ελληνική Κυβέρνηση, όταν θα συζητηθεί η μεταρρύθμιση του Xσφαλιστικού. Θα πρέπει να πάρει θέση ο Πρωθυπουργός. Αυτό ρωτάω. Ποια είναι η θέση της ελληνικής Κυβέρνησης; 'Εχετε προετοιμαστεί; 'Η θα πάτε και θα είστε απλοί θεατές; Η κ. Διαμαντοπούλου, όμως, έχει προϊδεάσει προς ποια κατεύθυνση θα κινηθεί η ελληνική Κυβέρνηση.
Εσείς, λοιπόν, έχετε υποχρέωση να το πείτε αυτό. Το τι θα αποφανθεί ο ελληνικός λαός είναι άλλη ιστορία. Μετά τις 23 Μαρτίου, σε δέκα-δεκαπέντε
μέρες, όμως, θα είσθε πλέον απερχόμενη κυβέρνηση. Δεν θα πρέπει να γνωρίζει η όποια κυβέρνηση θα σας διαδεχθεί, ποιες είναι οι θέσεις που διατυπώσατε στη Σύνοδο Κορυφής;
Κύριε Υφυπουργέ, έχετε υποχρέωση να καταστήσετε σαφές τι σημαίνει ώριμα ασφαλιστικά δικαιώματα. Είσθε Κυβέρνηση, σοβαρευτείτε επιτέλους. Δεν το λέω προσωπικά για σας. Πέστε, τι θα πει "ώριμα ασφαλιστικά δικαιώματα". Διετέλεσα Υπουργός, είμαι Βουλευτής είκοσι χρόνια και δεν μπορώ να το καταλάβω. Τι παιχνίδια είναι αυτά που κάνετε; Τι θα πει επίσης ότι θα είναι ηπιότερες οι όποιες μεταρρυθμίσεις στο ασφαλιστικό σε σχέση με το 1995-1997, όταν δεν ξέρουμε τις προθέσεις της Κυβέρνησης το 1995-1997; Αντιλαμβάνεσθε ότι αυτά δεν είναι σοβαρά πράγματα.
Σας παρακαλώ πολύ, στη δευτερολογία σας να είσθε σαφής και συγκεκριμένος. 'Εχετε υποχρέωση να το κάνετε εν όψει των εκλογών. 'Οπως βεβαίως έχει υποχρέωση και η Νέα Δημοκρατία να
είναι σαφής και συγκεκριμένη, αλλά και τα άλλα κόμματα. Ας σοβαρευτούμε επιτέλους για να έχουμε στοιχειώδη αξιοπιστία απέναντι στον ελληνικό λαό.
ΠΡΟΕΔΡΕΥΩΝ (Παναγιώτης Ν. Κρητικός): Ο κύριος Υπουργός έχει το λόγο. 
ΦΟΙΒΟΣ ΙΩΑΝΝΙΔΗΣ (Υφυπουργός Εργασίας και Κοινωνικών Ασφαλίσεων):
Θέλετε να σας εξηγήσω τι είναι ώριμα συνταξιοδοτικά δικαιώματα; Κατ'αρχήν θα έπρεπε να ξέρετε ότι είναι πάγια η νομολογία του Συμβουλίου της Επικρατείας επ'αυτού. Προσφάτως έχουμε εκδώσει σχετική εγκύκλιο με βάση την ερμηνεία που δίνει το Συμβούλιο της Επικρατείας, για να κατασφαλίσουμε ότι οι διατάξεις του ν. 2084/92, σε ό,τι αφορά τη θεμελίωση συνταξιοδοτικού δικαιώματος, δεν μπορούν να καταστήσουν χείρονα τη θέση εκείνων που είχαν θεμελιώσει συνταξιοδοτικό δικαίωμα. Τουλάχιστον αυτό μπορεί να είναι βέβαιο.
Σας διαβάζω εγκύκλιο δική μας του 1997, η οποία αναφέρει: "Από τις ανωτέρω ρυθμίσεις, αν σε έναν ασφαλιστικό οργανισμό προβλεπόταν για συνταξιοδότηση ως όριο το εξηκοστό έτος της ηλικίας για το 1998, θα ισχύσει το εξηκοστό έτος και μισό σύμφωνα με το νόμο το δικό σας, το 1999 θα ισχύσει εξηκοστό πρώτο έτος κ.ο.κ. Από τις ανωτέρω ρυθμίσεις δεν θίγονται ώριμα συνταξιοδοτικά δικαιώματα που έχουν θεμελιωθεί ή θα θεμελιωθούν μέχρι την ισχύ του νόμου. Αντίθετη ερμηνεία θα είχε ως συνέπεια να υποβληθούν αθρόες αιτήσεις συνταξιοδότησης στο τέλος του χρόνου με αποτέλεσμα την οικονομική επιβάρυνση του προϋπολογισμού. Πέραν τούτου όμως, σύμφωνα με την πάγια και σαφώς διατυπωμένη νομολογία των δικαστηρίων, η συνέχιση τη ασφαλιζόμενης εργασίας και μετά τη συμπλήρωση των προϋποθέσεων συνταξιοδότησης και η μεταβολή των προϋποθέσεων επί το δυσμενέστερον, χωρίς ρητή περί του Xντιθέτου διάταξη, δεν δύναται να καταστήσει  χειρότερη τη θέση του ασφαλισμένου". Σας λέμε, λοιπόν,  παρά το ότι υπήρχε η διάταξη στο  ν.2084, εμείς ερμηνευτικά δεν την εφαρμόσαμε, συνεπείς προς την ερμηνεία που δίδει για την κατοχύρωση των ασφαλιστικών δικαιωμάτων το Συμβούλιο της Επικρατείας. Αυτό είναι ένα δείγμα για το τι ελάχιστον μπορεί να θεωρηθεί ώριμο συνταξιοδοτικό δικαίωμα. Για όποιον έχει θεμελιώσει συνταξιοδοτικό δικαίωμα, δεν μπορεί να μετατραπούν επί το δυσμενέστερον οι όροι συνταξιοδότησή του.
Πέραν αυτού, κύριε συνάδελφε, ποιος σας είπε ότι θα συζητηθεί το
ασφαλιστικό;
ΓΕΩΡΓΙΟΣ ΣΟΥΡΛΑΣ: Τι λέτε;
ΦΟΙΒΟΣ ΙΩΑΝΝΙΔΗΣ (Υφυπουργός Εργασίας και Κοινωνικών Ασφαλίσεων): Θα συζητηθεί η κοινωνική προστασία γενικότερα. 
ΓΕΩΡΓΙΟΣ ΣΟΥΡΛΑΣ: Αυτό είναι το θέμα.
ΦΟΙΒΟΣ ΙΩΑΝΝΙΔΗΣ (Υφυπουργός Εργασίας και Κοινωνικών Ασφαλίσεων): Με συγχωρείτε, λάθος κάνετε. Δεν θα γίνει συζήτηση για συγκεκριμένα ασφαλιστικά συστήματα. Στοιχείο της ταυτότητας του Ευρωπαίου είναι η κοινωνική προστασία. Σ'αυτά τα πλαίσια η Ευρωπαϊκή 'Ενωση και η χώρα μας -και μάλιστα πολλές φορές με πρωτοβουλία της χώρας μας- θέλουμε να αυξηθεί η παρεχόμενη κοινωνική προστασία. Οι επί μέρους αντιμετωπίσεις του προβλήματος χρηματοδότησης των ασφαλιστικών συστημάτων -αυτό το είναι το καίριο- είναι υπόθεση της κάθε μιας χώρας χωριστά.
Και πρέπει να προσθέσω επίσης -διότι τέλος πάντων επειδή μας κατηγορείτε και για ευθυνοφοβία ή ασυνέπεια ή αδυναμία να μιλήσουμε καθαρά στον ελληνικό λαό- ότι εμείς το κάνουμε πολύ καθαρά. 'Εχω εδώ ένα φυλλάδιο, το προεκλογικό της Νέας Δημοκρατίας του 1990 και διαβάζω: "Σιγουριά στις συντάξεις. Εγγυώμαστε τις συντάξεις. 'Οχι μόνο την
απρόσκοπτη καταβολή αλλά και την πραγματική αξία τους, εξασφαλίζοντας τις συντάξεις απέναντι στον πληθωρισμό και την ακρίβεια. Γιατί ο συνταξιούχος είναι το πρώτο θύμα της ακρίβειας και του πληθωρισμού...κλπ.".
Αυτά λέγατε προεκλογικά. Και την επόμενη ήρθατε και νομοθετήσατε, καταργώντας και βασικά ασφαλιστικά δικαιώματα. Δεν θα αρνηθώ ότι μπορεί να υπάρχουν και ορισμένες ρυθμίσεις...
ΓΕΩΡΓΙΟΣ ΣΟΥΡΛΑΣ: Τα οποία δεν τα έχετε αλλάξει ποτέ.
ΦΟΙΒΟΣ ΙΩΑΝΝΙΔΗΣ (Υφυπουργός Εργασίας και Κοινωνικών Ασφαλίσεων): 'Οχι, πολλά σημεία έχουμε αλλάξει. Γιατί εγώ δεν αρνούμαι ότι σ' αυτούς τους νόμους υπάρχουν και ρυθμίσεις επιτυχείς. 'Οπως είναι ας πούμε η δημιουργία του ΛΑΦΚΑ ή και άλλες.
Θέλω όμως να πω ότι εμείς είμαστε απολύτως καθαροί και στο πρόγραμμά μας γιατί δεν μπορεί στα πλαίσια μιας επίκαιρης ερώτησης να δώσω πληρέστερη απάντηση, αλλά και στο πρόγραμμά μας θα είναι σαφές το τι πιστεύουμε ότι πρέπει να γίνει στο χώρο της κοινωνικής ασφάλισης.
ΠΡΟΕΔΡΕΥΩΝ (Παναγιώτης Ν. Κρητικός): Ολοκληρώστε,
παρακαλώ.
ΦΟΙΒΟΣ ΙΩΑΝΝΙΔΗΣ (Υφυπουργός Εργασίας και Κοινωνικών @σφαλίσεων): Και πάντως η κοινωνική προστασία είναι εκ των ων ούκ άνευ για το ΠΑΣΟΚ. Δεν μπορεί να υπάρχει ΠΑΣΟΚ χωρίς κοινωνική προστασία.
ΠΡΟΕΔΡΕΥΩΝ (Παναγιώτης Ν. Κρητικός): Παρακαλώ, κύριε Υπουργέ! 
ΦΟΙΒΟΣ ΙΩΑΝΝΙΔΗΣ (Υφυπουργός Εργασίας και Κοινωνικών Ασφαλίσεων): Επομένως  να είναι όλοι ήσυχοι, διότι εμείς θα κερδίσουμε τις εκλογές, κύριε Σούρλα, ώστε να μείνει ο κόσμος ήσυχος. Εάν πιστεύατε ότι θα τις κερδίζατε εσείς, δεν θα κάνατε καν την ερώτηση.
ΠΡΟΕΔΡΕΥΩΝ (Παναγιώτης Ν. Κρητικός): Αφήστε και για τα μπαλκόνια του Λασιθίου κάτι να πείτε. 'Οχι, όλα εδώ!
ΓΕΩΡΓΙΟΣ ΣΟΥΡΛΑΣ: Αυτά θα τα πείτε στην Κρήτη!
ΦΟΙΒΟΣ ΙΩΑΝΝΙΔΗΣ (Υφυπουργός Εργασίας και Κοινωνικών Ασφαλίσεων): Και στο Βόλο, κύριε συνάδελφε!
ΠΡΟΕΔΡΕΥΩΝ (Παναγιώτης Ν. Κρητικός): Δεύτερη είναι η με αριθμό 710/28.2.2000 επίκαιρη ερώτηση του Βουλευτή του Κομμουνιστικού Κόμματος Ελλάδος κ.  Χαράλαμπου Αγγουράκη προς τους Υπουργούς Μεταφορών και Επικοινωνιών, Εργασίας και Κοινωνικών Ασφαλίσεων, σχετικά με τις κινητοποιήσεις των εργαζομένων στα ηλεκτροκίνητα λεωφορεία περιοχής ΑθηνώνΠειραιώς (ΗΛΠΑΠ), τη λήψη μέτρων επίλυσης των προβλημάτων τους κλπ.
Η επίκαιρη ερώτηση του κυρίου συναδέλφου έχει ως εξής:
"Σε κινητοποιήσεις βρίσκονται πάνω από τρεις βδομάδες οι εργαζόμενοι στον ΗΛΠΑΠ, αγωνιζόμενοι για σοβαρά προβλήματα που έχουν δημιουργηθεί σε βάρος τους από τις ενέργειες της διοίκησης και την αδιαφορία της Κυβέρνησης.
Η διοίκηση του ΗΛΠΑΠ βασιζόμενη στο ν. 2669/98  προχώρησε στην καταστρατήγηση των συλλογικών συμβάσεων, στην επιβολή εξοντωτικών ωραρίων, που με τις "σπαστές" βάρδιες κρατούν τους οδηγούς στο δρόμο δεκαπέντε ώρες, περιέκοψε τα ρεπό, κατάργησε το χρόνο παραλαβής και παράδοσης του οχήματος, περιόρισε ή κατάργησε το διάλειμμα κλπ. Επιπλέον, παρ' ότι αυξήθηκαν οι εισφορές των εργαζόμενων, το Ταμείο Υγείας του προσωπικού του ΗΛΠΑΠ οδηγείται σε διάλυση.
Με δεδομένο ότι η Κυβέρνηση ψήφισε ένα νόμο που επέτρεψε στη διοίκηση του οργανισμού να προχωρήσει μονομερώς  χωρίς καμιά ενημέρωση και σύμφωνη γνώμη των εργαζομένων  στην καταστρατήγηση βασικών δικαιωμάτων τους, προκαλώντας την αντίδραση όλων σχεδόν των εργαζόμενων στον ΗΛΠΑΠ:
Ερωτώνται οι κύριοι Υπουργοί, αν σκέφτεται η Κυβέρνηση να επανεξετάσει την πολιτική της και να ικανοποιήσει τις διεκδικήσεις των εργαζόμενων."
Ο Υπουργός Μεταφορών και Επικοινωνιών κ. Μαντέλης έχει το λόγο. 
ΑΝΑΣΤΑΣΙΟΣ ΜΑΝΤΕΛΗΣ (Υπουργός Μεταφορών και Επικοινωνιών): Κύριοι
συνάδελφοι, η πολιτική στο χώρο των συγκοινωνιών και, ιδιαίτερα, στην περιοχή του λεκανοπεδίου της Αθήνας είναι
εμφανής. 'Ηδη έχουμε ένα σχέδιο σε πλήρη εξέλιξη, το μετρό είναι ένα μικρό δείγμα αυτού του σχεδίου, συμπληρώνεται με τις επεκτάσεις του, με τον προαστιαστικό σιδηρόδρομο, με την ανανέωση και τον εκσυγχρονισμό των λεωφορείων, των 
τρόλεϊ.                Δημιουργείται  μια καινούρια εικόνα με στόχο  να βελτιωθούν οι υπηρεσίες
προς τον πολίτη.
Ιδιαίτερα για τα τρόλεϊ θέλω να επισημάνω ότι η μεγάλη προσπάθεια που έγινε για την εξυγίανση του ΗΛΠΑΠ, για την ανανέωση του στόλου και ήδη
αυτήν τη στιγμή στους δρόμους της Αθήνας κυκλοφορούν πάνω από εξήντα ή εβδομήντα τρόλεϊ τελευταίας τεχνολογίας με αυτοκίνηση και πάρα πολλές δυνατότητες εξυπηρέτησης του πολίτη. Μέσα στο 2000 έχουμε πλήρη ανανέωση
του στόλου των τρόλεϊ, τα οποία ήταν παμπάλαια, σαράντα χρόνων και πλέον.Και βέβαια αυτά συνοδεύονται με
αντίστοιχες επενδύσεις στην τεχνολογία,
στην τηλεματική και στη βελτίωση των προσφερομένων υπηρεσιών προς τον
πολίτη.
Μέσα σ' αυτήν την τεράστια προσπάθεια που γίνεται, τις επενδύσεις οι
οποίες γίνονται στον τομέα των συγκοινωνιών και ιδιαίτερα στα τρόλεϊ, τα οποία αφορά η συγκεκριμένη ερώτηση, ζητήθηκε για να υπάρχει καλύτερη διευκόλυνση των συμπολιτών μας, περίπου δύο φορές το μήνα να υπάρχουν σπαστές βάρδιες για κάθε εργαζόμενο, με την έννοια ότι τις ώρες αιχμής που έχει πολύ μεγάλη ζήτηση και ο κόσμος έχει ανάγκη τα μεταφορικά μέσα, να υπάρχει η δυνατότητα -γιατί ως δυνατότητα περιγράφεται στο νόμο-ο εργαζόμενος να δουλεύει τρεισήμιση ώρες -τέσσερις παρά ένα τέταρτο- να διακόπτει για άλλες τρεις ώρες ή τέσσερις, το πολύ, και να επαναλαμβάνει για άλλες τέσσερις ώρες τη δουλειά του  την άλλη ώρα αιχμής.
'Ετσι, το πρωί και το μεσημέρι που υπάρχει μεγάλη κίνηση, να έχουμε τη δυνατότητα να δώσουμε στην κυκλοφορία περισσότερα τρόλεϊ όπως και περισσότερα λεωφορεία, για να εξυπηρετηθεί ο κόσμος. Ταυτόχρονα θέλω να πω ότι αυτό συνοδεύεται με όλες τις διακοπές, με όλα τα διαλείμματα, τα οποία προβλέπει η εργατική νομοθεσία, με όλες τις δυνατότητες που πρέπει να διευκολύνουν το έργο των εργαζομένων.
Δυστυχώς μία μικρή κατηγορία εργαζομένων, μία μειοψηφία στα ΗΛΠΑΠ, αντιδρά σε αυτό το μέτρο, που θεωρούμε ότι είναι μέτρο προς όφελος του πολίτη. Και επειδή είναι μέτρο προς όφελος του πολίτη, πρέπει να εντείνουμε τις προσπάθειές μας, σε τέτοια μέτρα, που εξυπηρετούνται οι
συμπολίτες μας χωρίς να χάνουν στην πραγματικότητα τίποτε οι εργαζόμενοι.  Απεναντίας, να κερδίζουν σε εκτίμηση, σε αξιοπρέπεια, σε σοβαρή
λειτουργία του Οργανισμού τους, ο οποίος εξυγιανόμενος και αναπτυσσόμενος παρέχει τις δυνατότητες μίας επιχείρησης, που από τη μια μεριά εξυπηρετεί τον πολίτη και από την άλλη δίνει στον εργαζόμενο την εγγύηση και την ασφάλεια της σοβαρής και σίγουρης δουλειάς του.
ΠΡΟΕΔΡΕΥΩΝ (Παναγιώτης Ν. Κρητικός): Ο κ. Αγγουράκης έχει το λόγο.
ΧΑΡΑΛΑΜΠΟΣ ΑΓΓΟΥΡΑΚΗΣ: Ευχαριστώ κύριε Πρόεδρε.
Θα καταθέσω στα Πρακτικά τις καταγγελίες του σωματείου των εργαζομένων και θα ήθελα να πω ότι ένας από τους βασικούς λόγους που κάναμε αυτήν την ερώτηση  ήταν να διαμαρτυρηθούμε εντονότατα και για την αδιαφορία της Κυβέρνησης και για την X[ιαφορία της διοίκησης των ΗΛΠΑΠ. Να διαμαρτυρηθούμε για το γεγονός ότι ένα αίτημα το οποίο αντιπροσωπεύει το 98% των εργαζομένων, που έχει συνολικό το διοικητικό συμβούλιο του σωματείου των εργαζομένων, εσείς φθάσατε σήμερα να μας πείτε ότι είναι ένα αίτημα της μειοψηφίας των εργαζομένων, όπως εξάλλου κάνει και η ελεγχόμενη από εσάς διοίκηση των ΗΛΠΑΠ. Η
διοίκηση μάλιστα δεν δίστασε να τους κατηγορήσει για κομματική απεργία, για κομματική συνέλευση, παρά το γεγονός ότι το 98% διαμαρτύρεται.  Και διαμαρτύρεται δικαίως, γιατί, κύριε Υπουργέ, εσείς μπορείτε να λέτε ό,τι θέλετε αλλά αμφιβάλλω αν χρησιμοποιείτε τα τρόλεϊ. Εγώ τα χρησιμοποιώ. Και αν δω σε ποιες συνθήκες είναι υποχρεωμένοι αυτοί οι άνθρωποι να εργάζονται, θα πω ότι αυτό που κάνατε με το νόμο και με τη στάση σας τώρα  ισοδυναμεί το λιγότερο με αδιαφορία, για να μην πω χειρότερους χαρακτηρισμούς. Σας πληροφορώ, κύριε Υπουργέ, ότι αν μπείτε στον κόπο να υπολογίσετε τις ρυθμίσεις που κάνατε, θα φτάσετε στο συμπέρασμα ότι αυξήσατε το χρόνο εργασίας τουλάχιστον κατά 15%, για να μην πω παραπάνω.  Ο ίδιος δεν γνωρίζετε το νόμο. Αυτό που είπατε για τις σπαστές βάρδιες δεν ισχύει, γιατί ο νόμος σας -ο νόμος που ψηφίσατε εσείς και οι Βουλευτές σας, γιατί μόνο εσείς τον ψηφίσατε- δίνει τη δυνατότητα να είναι τέσσερις οι σπαστές βάρδιες. Αυτό οδηγεί σε μία φοβερή εντατικοποίηση. Ουσιαστικά έχετε καταργήσει τα διαλείμματα, τους χρόνους παραλαβής και μετάδοσης των οχημάτων, έχετε καταργήσει το επίδομα για το δεκαπεντάλεπτο, έχετε μειώσει το χρόνο για τη μεταβίβαση των εργαζομένων. Και πρέπει να γνωρίζετε ότι ακριβώς επειδή οι εργαζόμενοι έχουν ένα πολύ υψηλό αίσθημα
ευθύνης, πολλές φορές δεν κάνουν καν χρήση των όποιων δυνατοτήτων τους για διάλειμμα, γιατί βλέπουν την κατάσταση που υπάρχει στις στάσεις. Εσείς αντί να αυξήσετε τους οδηγούς, αντί να καλέσετε στην τάξη τη διοίκηση των ΗΛΠΑΠ, που σπαταλά πολλά εκατομμύρια για μελέτες κλπ. και ταυτόχρονα τρομοκρατεί και διασπά τους εργαζόμενους, για άλλη μια φορά την καλύπτετε. Αλλά σας λέμε και εμείς ότι θα στηρίξουμε με κάθε μέσο τους εργαζόμενους, πολύ περισσότερο που αγωνίζονται για δικαιώματα που τα έχουν κατακτήσει από τη δεκαετία του 1970 και έρχεται τώρα το ΠΑΣΟΚ να τα πάρει πίσω.
(Στο σημείο αυτό ο Βουλευτής κ. Χαράλαμπος Αγγουράκης καταθέτει για τα Πρακτικά τις προαναφερθείσες καταγγελίες, οι οποίες βρίσκονται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)
ΠΡΟΕΔΡΕΥΩΝ (Παναγιώτης Ν. Κρητικός): 'Εχω την τιμή να ανακοινώσω στο Σώμα ότι τη συνεδρίασή μας παρακολουθούν από τα θεωρεία των δημοσίων λειτουργών δεκαοκτώ μαθητές και πέντε συνοδοί καθηγητές από το 3ο ΤΕΕ Αιγάλεω.
Η Βουλή τους καλωσορίζει.
(Χειροκροτήματα)
Ο κύριος Υπουργός έχει το λόγο.
ΑΝΑΣΤΑΣΙΟΣ ΜΑΝΤΕΛΗΣ (Υπουργός Μεταφορών και Επικοινωνιών): Κύριοι συνάδελφοι, ο νόμος τον οποίο ψήφισε το ελληνικό Κοινοβούλιο προβλέπει μέχρι τριάντα έξι σπαστές βάρδιες το χρόνο. Η διοίκηση έχει προτείνει στους εργαζόμενους και \φαρμόζει είκοσι τέσσερις το χρόνο, δηλαδή δύο το μήνα και κάποιοι εργαζόμενοι μπορεί και να έχουν και λιγότερες από δύο το μήνα. Το ωράριο είναι από τις 03.45', διάλειμμα τρεις έως τέσσερις ώρες το πολύ και νέο τμήμα εργασίας τεσσάρων ωρών, όπου συνολικά ο χρόνος εργασίας είναι λιγότερος από το οκτάωρο. Πέραν αυτού, υπάρχει και διάλειμμα είκοσι λεπτών, υπάρχει και χρόνος παράδοσης της παραλαβής.  Μάλιστα, το διάλειμμα κανονικά θα έπρεπε να είναι είκοσι λεπτά. Από τα στοιχεία που έχω στα χέρια μου, παρέχεται χρόνος διαλείμματος πάνω από είκοσι πέντε με είκοσι επτά λεπτά. Παρέχονται όλες οι διευκολύνσεις. Αυτό γίνεται, γιατί πραγματικά θέλουμε οι εργαζόμενοι να αισθάνονται άνετα, αλλά ταυτόχρονα θα πρέπει εκεί που υπάρχει το πρόβλημα και πρέπει να εξυπηρετήσουμε τους συμπολίτες μας -και οι συμπολίτες μας είναι όλος ο λαός του λεκανοπεδίου της Αθήνας- που κινούνται το πρωί για να πάνε στη δουλειά τους και το μεσημέρι για να γυρίσουν στο σπίτι τους. Πρέπει όλοι να συνεισφέρουμε.
Τονίζω και πάλι  ότι η μεγάλη πλειοψηφία των εργαζομένων
αποδέχεται αυτήν τη συνεισφορά. Δυστυχώς, είναι μερικοί που δεν την αποδέχονται.  Εσείς λέτε ότι θα τους στηρίξετε. Είναι μια δική σας επιλογή. Αλλά το σωστό είναι όλοι να συνεισφέρουμε προς την εξυπηρέτηση των συμπολιτών μας.
Τέλος θέλω να επισημάνω το εξής, γιατί είναι χαρακτηριστικό
της
ερώτησης που υπεβλήθη:
Στην ερώτηση περιλαμβάνεται μία ευθεία έκφραση, ότι
εξανεμίζεται το
Ταμείο Υγείας.
Κύριε συνάδελφε, πρέπει να πω ότι αυτό είναι ανακριβές. Το
Ταμείο
Υγείας από ενάμισι δισεκατομμύριο (1.500.ΟΟΟ.000) δραχμές που είχε διαθέσιμο κεφάλαιο παλαιότερα, τώρα έχει πέντε δισεκατομμύρια (5.000.000.000) δραχμές, χωρίς να έχουν αυξηθεί οι εισφορές των εργαζομένων.
ΧΑΡΑΛΑΜΠΟΣ ΑΓΓΟΥΡΑΚΗΣ: Αυτό είναι ψέμα!
ΑΝΑΣΤΑΣΙΟΣ ΜΑΝΤΕΛΗΣ (Υπουργός Μεταφορών και Επικοινωνιών): Γιατί και εδώ πέρα φροντίσαμε και φροντίζουμε να υπάρχει δυνατότητα για τον εργαζόμενο, να εξυπηρετηθεί και από το Ταμείο Υγείας του.
Ευχαριστώ.
ΧΑΡΑΛΑΜΠΟΣ ΑΓΓΟΥΡΑΚΗΣ: Αυξήθηκαν και το ξέρετε πολύ καλά! 
ΠΡΟΕΔΡΕΥΩΝ (Παναγιώτης Ν. Κρητικός): Η τρίτη επίκαιρη ερώτηση με αριθμό 705/28-2-2000 του Βουλευτή του Συνασπισμού της Αριστεράς και της Προόδου κ. Σπυρίδωνος Δανέλλη προς την Υπουργό Πολιτισμού, σχετικά με την ανακατασκευή και συμπλήρωση του κλειστού γυμναστηρίου "ΛΙΝΤΟ" στο Ηράκλειο Κρήτης κλπ., διαγράφεται λόγω κωλύματος του ερωτώμενου κυρίου Υπουργού.
Τέταρτη και τελευταία επίκαιρη ερώτηση είναι η με αριθμό 698/25-2-2000 του Βουλευτή του Δημοκρατικού Κοινωνικού Κινήματος κ.
Γεωργίου Ρόκου προς τους Υπουργούς Ανάπτυξης, Εργασίας και Κοινωνικών Ασφαλίσεων, σχετικά με τον εκσυγχρονισμό και την ανάπτυξη της Χαρτοβιομηχανίας "SOFTEX" κλπ.
Η επίκαιρη ερώτηση του κ. Ρόκου σε περίληψη έχει ως εξής: "Δικαιολογημένη ανησυχία και αναστάτωση έχει προκαλέσει στους
εργαζόμενους της χαρτοβιομηχανίας "SOFTEX" η αθέτηση εκ μέρους της νέας εργοδοσίας των όρων της σύμβασης μεταβίβασης της επιχείρησης.
Ο ιδιώτης, αν και ανέλαβε τη συμβατική δέσμευση για διατήρηση συγκεκριμένου αριθμού θέσεων εργασίας, το  Δεκέμβριο του 1999 προχώρησε σε απολύσεις επτά εργαζομένων.
Εξάλλου η αγοράστρια πολυεθνική σε καμία δαπάνη εκσυγχρονισμού και ανάπτυξης της επιχείρησης έχει προβεί παρά τις σχετικές συμβατικές υποχρεώσεις.
Επειδή η Κυβέρνηση παρακολουθεί απαθής την αντισυμβατική και αντεργατική συμπεριφορά της διοίκησης της SOFTEX και υπάρχει κίνδυνος απόλυσης και άλλων εργαζομένων
Ερωτώνται οι κύριοι Υπουργοί:
Σε ποιες ενέργειες θα προβούν για την επαναπρόσληψη των
παρανόμως
απολυθέντων εργαζομένων, για την αποτροπή νέων απολύσεων και για τον εκσυγχρονισμό και ανάπτυξη της επιχείρησης, όπως είχαν δεσμευτεί και στη Βουλή ο Πρωθυπουργός και ο Υπουργός Ανάπτυξης;".
Ο Υφυπουργός Ανάπτυξης κ. Ζαφειρόπουλος έχει το λόγο.
ΓΙΑΝΝΗΣ ΖΑΦΕΙΡΟΠΟΥΛΟΣ (Υφυπουργός Ανάπτυξης): Κύριε Πρόεδρε, αν δεν γνώριζα την ευαισθησία του αγαπητού κυρίου συναδέλφου για θέματα που συνδέονται με την ανάπτυξη στην ευρύτερη έννοιά της, θα του καταλόγιζα ότι πέραν της παραπλάνησης την οποία έχει υποστεί από τους εργαζόμενους, θα είχε ή έχει και ενδεχόμενο δόλο. Γιατί η ερώτηση δεν απεικονίζει και δεν αντιστοιχεί προς την πραγματικότητα. Η Κυβέρνηση δεν
παρακολουθεί απαθής τις εξελίξεις στη "SOFTEX".
Η Κυβέρνηση διά του ομιλούντος, που ασκεί την αρμοδιότητα στα θέματα βιομηχανίας, έχει κάνει συγκεκριμένες δεκάδες ενέργειες, για να στηρίξει τη λειτουργία της "SOFTEX" συνολικά και στα τρία εργοστάσιά της και ιδιαίτερα στο ευαίσθητο από πλευράς παραγωγικής διαδικασίας  αλλά και όρων διάθεσης εργοστάσιο της Δράμας.
'Εχουν γίνει υπό την προεδρία μου δεκάδες συσκέψεις, για να εξεταστούν σε βάθος τα ζητήματα και να αξιολογηθούν οι προτεινόμενες λύσεις και στη συνέχεια, μέσα από μία συνεχή και πιεστική συζήτηση και διαπραγμάτευση με τους νέους αγοραστές, έχουν επιτευχθεί ουσιαστικοί πρόοδοι στη λειτουργία του εργοστασίου  αλλά και στις σχέσεις της ιδιοκτησίας με τους εργαζόμενους.
Θα θυμίσω στον κύριο συνάδελφο ότι στις 26 Ιανουαρίου, μόλις πριν ένα μήνα, έγινε συνάντηση στον ΟΑΕ μεταξύ του κ. Πρωτόπαπα, Υφυπουργού Εργασίας, εμού, του προέδρου του ΟΑΕ, του εκπροσώπου των ιδιοκτητών του κ. Φορολίν και των νομικών παραστατών του, καθώς επίσης και των εκπροσώπων των εργαζομένων από όλα τα εργοστάσια.
Εκεί, λοιπόν, ετέθη το θέμα των επτά εργαζομένων, των οποίων καταγγέλθηκε η σύμβαση. Η σύμβαση, που έχει  υπογραφεί μεταξύ του κράτους και των νέων αγοραστών διά του ΟΑΕ, επιβάλλει τη λειτουργία των τριών εργοαστασίων και ένα  συγκεκριμένο Xριθμό εργαζομένων, χιλίων διακοσίων εβδομήντα πέντε.
Η νέα ιδιοκτησία έκρινε ότι το συγκεκριμένο κέντρο παραγωγής, στο
οποίο απασχολιόντουσαν αυτοί οι εργαζόμενοι, ήταν ζημιογόνο για την επιχείρηση και τους πρότεινε, ενώ δεν είχε τη νομική δέσμευση να το προτείνει, να επιλέξουν ως τόπο εργασίας τους την εγκατάσταση του Μεγάλου Πεύκου. Οι εργαζόμενοι αρνήθηκαν. Στη συνέχεια επεβλήθη στην επιχείρηση να ξαναδεί το θέμα. Και τι έγινε; Τους πρότεινε για δύο μήνες να παραμείνουν εκεί που είναι, μη παρέχοντας παραγωγική εργασία στην επιχείρηση και στη συνέχεια να επιλέξουν να μεταβούν στο Μεγάλο Πεύκο με κίνηρα και αποζημίωση εκτός των επιβαλλόμενων από το νόμο. 'Ενας από τους εργαζόμενους δέχθηκε αυτήν τη λύση, που ήταν ουσιαστική ανάκληση των απολύσεων, του κατεβλήθη η νόμιμη αποζημίωση ενάμισι εκατομμύριο, πριμ επτακοσίων πενήντα χιλιάδων και έξοδα μετεγκατάστασης.
'Αρα, η Κυβέρνηση επέβαλε στην ιδιοκτησία όρους και προϋποθέσεις για την επίλυση του προβλήματος, εκτός του νομικού πλαισίου, που κανονικά δεν είχε κανένα λόγο να τους δεχθεί η εργοδοσία.
Θέλω να σας διαβεβαιώσω, κύριε συνάδελφε, ότι η Κυβέρνηση παρακολουθεί άγρυπνα το θέμα της εξέλιξης της "SOFTEX". Επίσης, είναι έτοιμη να επιβάλει την τήρηση των όρων της σύμβασης και στον τομέα της πραγματοποίησης των επενδύσεων. Και ιδιαίτερα για το εργοστάσιο της Δράμας  οι νέοι ιδιοκτήτες έχουν προγραμματικούς σχεδιασμούς, τέτοιους, που θα καταστήσουν τη Δράμα το επίκεντρο μιας μεγάλης πραγαγωγικής δραστηριότητας, η οποία θα εκταθεί και στην ευρύτερη περιοχή της Βαλκανικής  αλλά και προς την αγορά της Τουρκίας.
Κύριε συνάδελφε, επειδή και μετά τις εκλογές σας εύχομαι να είσθε και αναβαθμισμένος κομματικά, θα έλεγα ότι θέλουμε τη στήριξη του κόμματός σας, για να προχωρήσουμε στην ακώλυτη υλοποίηση αυτής της σύμβασης, η οποία θα κατοχυρώσει τη λειτουργία της Αθηναϊκής Χαρτοποιϊας και θα δώσει προοπτικές στο εργοστάσιο της Δράμας.
ΠΡΟΕΔΡΕΥΩΝ (Παναγιώτης Ν. Κρητικός): Ο κ. Ρόκος έχει το λόγο. ΓΕΩΡΓΙΟΣ ΡΟΚΟΣ: Κύριε Πρόεδρε, τη στήριξη του ΔΗ.Κ.ΚΙ. θα την 
έχει
κάθε φορά η Κυβέρνηση, που στην ουσία δίνει λύσεις και όχι υπαινίσσεται λύσεις. Γιατί ακόμα είναι ασαφές το πεδίο στη "SOFTEX", υπό την έννοια ότι δεν γνωρίζει το ελληνικό
Κοινοβούλιο -και έχουν γραφτεί πολλά και έχουν ειπωθεί πολλά σε αυτήν την Αίθουσα- σε σχέση με το τελικό τίμημα αυτής της επιχείρησης. Υπό αυτήν την έννοια  δέχομαι κι εγώ ότι ενήργησε η Κυβέρνηση στην κατεύθυνση της στήριξης της σημερινής επιχείρησης.
Πολύ φοβόμαστε όμως ότι το έχετε παρακάνει, κύριε Υπουργέ. Συνεχίζετε
να στηρίζετε αυτήν τη νέα ιδιοκτησία, κάνοντάς της τα χατίρια.                      Αναλογισθείτε τι σημαίνει η υποχρέωση, ο εκβιασμός μετακίνησης
εργαζομένων από το εργοστάσιο της Λάρισας στα εργοστάσια της Αθήνας και
του Μεγάλου Πεύκου.
Ποιος σωστός οικογενειάρχης δέχεται να ξηλώσει την οικογενειακή του
ηρεμία για ένα μεροκάματο;
Σε ό,τι αφορά δε τα σχέδια επέκτασης, διαπιστώνουμε ότι κλείνουν ήδη
παραγωγικά τμήματα αυτής της επιχείρησης. Δεν έχουν γίνει ενέργειες, οι οποίες θα μπορούσαν πράγματι να δώσουν μία αισιοδοξία.
Επειδή είπατε, κύριε Υπουργέ, ότι τελικά μας παραπλανούν οι εργαζόμενοι, δεν καταλαβαίνω ποιους εννοείτε, γιατί εγώ έκανα αυτήν την επίκαιρη ερώτηση με βάση ένα σχετικό έγγραφο από το Γενικό Συμβούλιο Ομοσπονδίας Μισθωτών Τύπου και Βιομηχανίας Χάρτου. Από αυτούς αντλούμε την πληροφόρηση. Αν και αυτοί παραπλανούν, τότε πιστεύω ότι και με αυτούς εσείς δεν μπορείτε να συνεργαστείτε. Γιατί, ή είναι συνεργάσιμοι και αξιοπρεπείς και βλέπουν στην ουσία τα προβλήματα και βάζουν εργασιακά και αναπτυξιακά θέματα για την επιχείρηση, ή αν δεν μπορείτε να συνεργασθείτε με αυτούς, να είσθε σίγουροι από τώρα ότι θα έχετε χάσει το τέρμα και την προοπτική της ανάπτυξης αυτής της βιομηχανίας.
Eμείς έτσι και αλλιώς παρακολουθούμε την εξέλιξη αυτής της επιχείρησης. Θα την παρακολουθούμε και θα ασκούμε τακτικά την κριτική μας. Αυτή τη φορά σας κάνουμε αυστηρή κριτική σε σχέση με τους εργαζόμενους. Τώρα αν το δέχθηκε ένας  κάτω από την πίεση και την έλλειψη μεροκάματου και διεξόδου  για να επιβιώσει, δεν σημαίνει ότι έχουν λυθεί τα προβλήματα. Θα είναι ένα κακό προηγούμενο. Απαιτούμε την άμεση αποκατάσταση των επτά στο  συγκεκριμένο χωρο.
Τι θα έκανα εγώ, κύριε Υπουργέ, στην ίδια περίπτωση; Θα επέβαλα στην επιχείρηση την ανάπτυξη ενός τμήματος. Είναι επτά εργαζόμενοι, προς Θεού! Θέλουν να σπάσουν το ηθικό των εργαζομένων και το κάνουν για τους επτά.
Είναι μια επιχείρηση που συρρικνώθηκε στους χίλιους
διακόσιους
εβδομήντα πέντε ερ0αζόμενους, από δύο χιλιάδες τετρακόσιους, που ήταν. Υπογράψατε και δεχθήκατε εσείς σαν Κυβέρνηση -εμείς δεν το δεχθήκαμε ποτέ- να μείνουν χίλιοι διακόσιοι εβδομήντα πέντε. Τώρα αρχίζετε  τη σαλαμοποίηση, επτά σήμερα, δέκα αύριο. Δημιουργείτε κακό προηγούμενο. Και αν σπάσει αυτό, θα σπάσει το σύνολο της αλυσίδας που προστατεύει τους εργαζόμενους και την εργασιακή τους σχέση με την επιχείρηση. Δείτε το με περισσότερη σοβαρότητα.
ΠΡΟΕΔΡΕΥΩΝ (Παναγιώτης Ν. Κρητικός): Ο κύριος Υπουργός
έχει το λόγο. 
ΓΙΑΝΝΗΣ ΖΑΦΕΙΡΟΠΟΥΛΟΣ (Υφυπουργός Ανάπτυξης): Κύριε Πρόεδρε, κατ'
αρχήν θέλω να πληροφορήσω τον αγαπητό μου φίλο κ. Ρόκο  ότι ο αριθμός των χιλίων διακοσίων εβδομήντα πέντε εργαζομένων εκ της συμβάσεως και στα πράγματα  διατηρείται. Δηλαδή, απολυθέντων των επτά, η επιχείρηση υποχρεούται και προσέλαβε ισάριθμους εργαζόμενους, για να υπάρχει πάντα
συμφωνία στο πλαφόν των χιλίων διακοσίων εβδομήντα πέντε. Η σύμβαση, κύριε Ρόκο, κατοχυρώνει την εργασία των χιλίων διακοσίων εβδομήντα πέντε οτιδήποτε και αν συμβεί εσωτερικά.
ΓΕΩΡΓΙΟΣ ΡΟΚΟΣ: Κατά συνέπεια  ασκεί ψυχολογική πίεση στους εργαζόμενους.
ΓΙΑΝΝΗΣ ΖΑΦΕΙΡΟΠΟΥΛΟΣ (Υφυπουργός Ανάπτυξης): 'Οχι, οι εργαζόμενοι συμφωνούν ότι τα προϊόντα που παράγει, όπως χαρτοπετσέτες, η μικρή μονάδα που υπολειτουργεί και εργάζονται σ' αυτή, έχει κόστος μεγαλύτερο από την τιμή πώλησης του προϊόντος.
Πέραν όμως αυτών, επειδή θίξατε και το θέμα της πώλησης και του τιμήματος, πρέπει να σας πω ότι η Κυβέρνηση, όταν συμφώνησε στην πώληση που έκανε ο ΟΑΕ, το έκανε με μόνο κριτήριο τη διατήρηση των θέσεων απασχόλησης -και διατηρούμε τις θέσεις απασχόλησης- και, δεύτερον, την ενίσχυση της παραγωγικής διαδικασίας σε αυτά τα τρία εργοστάσια.
Πρέπει να σας θυμίσω, κύριε Ρόκο, ότι η σύμβαση μεταβίβασης
που
έγινε, μετά από απόφαση της διυπουργικής επιτροπής αποκρατικοποιήσεων, κυρώθηκε απο τη Βουλή με το ν. 2685/1999 και στην κύρωση περιλαμβάνεται και ο τρόπος αποπληρωμής του τιμήματος.
Θα σας πω ευθέως το εξής: Ενδεχομένως θα μπορούσε να μην
έχουμε
πωλήσει τη "SOFTEX" και να αναζητούμε καλύτερους οικονομικούς όρους πώλησής της, αλλά καταλήξαμε στην πώληση, γιατί αυτή η προσφορά των σημερινών ιδιοκτητών ήταν η μόνη που κατασφάλιζε την εργασία των χιλίων διακοσίων εβδομήντα πέντε εργαζομένων. Δεν υπάρχει κανένα πρόβλημα στην υλοποίηση της σύμβασης. Υπάρχουν προβλήματα σε σχέση με το σχεδιασμό της παραγωγικής διαδικασίας και η κυβέρνηση θα ενισχύσει την Αθηναϊκή Χαρτοποιϊα της "SOFTEX", με γνώμονα την κατασφάλιση των δικαιωμάτων των εργαζομένων και τη συμβολή της Αθηναϊκής Χαρτοποιίας στην οικονομική ανάπτυξη της χώρας και ιδιαίτερα στην οικονομική ανάπτυξη μιας ευαίσθητης περιοχής, όπως είναι η ανατολική Μακεδονία, όπου στη Δράμα είναι εγκατεστημένη η μονάδα της "SOFTEX".
ΠΡΟΕΔΡΕΥΩΝ (Παναγιώτης Ν. Κρητικός): Κύριοι συνάδελφοι,
ολοκληρώθηκε
η συζήτηση των επικαίρων ερωτήσεων.
ΠΡΟΕΔΡΕΥΩΝ (Παναγιώτης Ν. Κρητικός): Κύριοι συνάδελφοι, εισερχόμαστε στην ημερήσια διάταξη της
ΝΟΜΟΘΕΤΙΚΗΣ ΕΡΓΑΣΙΑΣ
Θα συζητηθούν τα σχέδια νόμων με τα οποία κυρώνονται διεθνείς συμβάσεις. Πρώτα θα συζητηθεί το σχέδιο νόμου του Υπουργείου Μεταφορών και Επικοινωνιών και εν συνεχεία τα σχέδια νόμων που αφορούν κύρωση συμβάσεων αρμοδιότητας του Υπουργείου Εθνικής 'Αμυνας.
Σε ό,τι αφορά τη συζήτηση του σχεδίου νόμου του Υπουργείου Μεταφορών και Επικοινωνιών, ο Συνασπισμός της Αριστεράς και της Προόδου ορίζει ως ειδική αγορήτρια την κ. Στέλλα Αλφιέρη. Για τα άλλα σχέδια νόμων, ορίζει την κ. Μαρία Δαμανάκη. Ο Πρόεδρος του Δημοκρατικού Κοινωνικού Κινήματος ορίζει ως ειδικό αγορητή για τη συζήτηση όλων των σχεδίων νόμων τον κ. Γεώργιο Ρόκο.
Κατά το άρθρο 108 συζητούνται όλα τα σχέδια νόμων, που
κυρώνουν τις
συμβάσεις αυτές.
Μόνη συζήτηση επί της αρχής, των άρθρων και του συνόλου του
σχεδίου
νόμου του Υπουργείου Μεταφορών και Επικοινωνιών: "Κύρωση των τροποποιήσεων του άρθρου ΧΙΧ της Σύμβασης Ιδρύσεως του Ευρωπαϊκού Οργανισμού Δορυφορικών Τηλεπικοινωνιών "EUTELSAT" και του άρθρου 22 της Συμφωνίας Εκμεταλλεύσεως του Οργανισμού".
Ο έχων αντιρρήσεις κ. Κανταρτζής έχει το λόγο, για να τις αναπτύξει. ΑΧΙΛΛΕΥΣ ΚΑΝΤΑΡΤΖΗΣ: Στη Σύμβαση για τη "EUTELSAT" έχουμε
αντιρρήσεις. Είχαμε αντιρρήσεις και επιφυλάξεις από την αρχή
ακόμη για την ίδρυση αυτού του οργανισμού, τις οποίες τότε βέβαια, στη δεκαετία του 1980, διατηρούσε και το κυβερνητικό σήμερα κόμμα, πριν ακόμα αλλάξει τις θέσεις του. 'Ηταν αντιρρήσεις, που είχαν σχέση με τους όρους συμμετοχής της χώρας μας στον Οργανισμό αυτό. Οι εξελίξεις των τελευταίων χρόνων σημειώνονται σε ακόμη πιο αρνητική κατεύθυνση, που διευκολύνουν ένα κλίμα κυριαρχίας των μεγάλων επιχειρήσεων μέσα στον οργανισμό αυτόν, πράγμα άλλωστε που δεν το αρνείται ούτε η ίδια η Κυβέρνηση.
Στην εισηγητική έκθεση του νομοσχεδίου αναφέρεται καθαρά και χωρίς
περιστροφές  ότι ο απώτερος σκοπός των τροποποιήσεων της ιδιωτικής σύμβασης είναι να διευκολυνθεί η μεγαλύτερη ακόμη συμμετοχή ιδιωτικών εταιρειών στο μετοχικό κεφάλαιο του Οργανισμού, με προοπτική τη μετατροπή
τους σε ιδιωτική εταιρεία. Δεν μιλάμε φυσικά για έναν τυχαίο Οργανισμό.         Μιλάμε για έναν Οργανισμό που διαδραματίζει μεγάλο ρόλο, όσον αφορά τις τηλεπικοινωνιακές εξελίξεις.
Αντιλαμβάνεσθε σε τι καταστάσεις οδηγούμαστε με την πολιτική αυτή των ιδιωτικοποιήσεων, η οποία διαπερνά και αυτή τη σύμβαση. Γι'αυτό δεν είναι
άσχετη και η εξουσιοδότηση η οποία υπάρχει, για να μπορούν οι Υπουργοί, ερήμην της Βουλής, να προχωρούν κάθε φορά που θέλουν στην τροποποίηση της σύμβασης, η οποία υπάρχει.
Εμείς δεν μπορούμε να συμφωνήσουμε και καταψηφίζουμε τη
σύμβαση αυτή. 
ΠΡΟΕΔΡΕΥΩΝ (Παναγιώτης Ν.  Κρητικός): Η κ. Αλφιέρη έχει το λόγο. 
ΣΤΥΛΙΑΝΗ ΑΛΦΙΕΡΗ: Ο Συνασπισμός δεν θα ψηφίσει τη σύμβαση αυτή, γιατί
πρώτον, μας βρίσκει αντίθετους με την απόλυτη ιδιωτικοποίηση που προωθείται. Πιστεύουμε ότι η απόλυτη ιδιωτικοποίηση των τηλεπικοινωνιακών μέσων βλάπτει και θίγει την ομαλή λειτουργία της δημοκρατίας.
Πιστεύω ότι ο τρόπος που έρχεται αυτή η σύμβαση δε βάζει δικλείδες ασφαλείας και σωστής λειτουργίας των τηλεπικοινωνιακών μέσων, οπότε ο ρόλος αυτός ανήκει στους ιδιώτες. Ο Συνασπισμός καταψηφίζει τη σύμβαση αυτή, γιατί πιστεύει ότι είναι μία σύμβαση, η οποία καθορίζει πολιτικούς όρους μέσα από καθαρά ιδιωτικές παρεμβάσεις.
ΠΡΟΕΔΡΕΥΩΝ (Παναγιώτης Ν. Κρητικός): Ο κ. Ρόκος έχει το λόγο. 
ΓΕΩΡΓΙΟΣ ΡΟΚΟΣ: Κύριε Πρόεδρε, πολιτικά είμαστε αντίθετοι με αυτήν τη σύμβαση, διότι ολοκληρώνει την ιδιωτικοποίηση, τη Yάζει στο απόλυτο πια της ενέργειάς της, παραμερίζοντας έτσι τη δυνατότητα κάθε κράτους ή κάθε φορέα να μπορέσει να είναι αυτός ο κυρίαρχος του σύγχρονου πλέον τηλεπικοινωνιακού υλικού, για να μπορεί να ασκεί και αυτό την εθνική του κυριαρχία.
Πολύ φοβόμαστε ότι όλο αυτό το πλέγμα των συμφωνιών οδηγεί τελικά σε μια ολοκληρωμένη, δυστυχώς, επικράτηση μιας κυρίαρχης αντίληψης, βάζοντας στο περιθώριο οποιεσδήποτε άλλες αξίες.
Την καταψηφίζουμε.
ΠΡΟΕΔΡΕΥΩΝ (Παναγιώτης Ν. Κρητικός): Κηρύσσεται περαιωμένη η συζήτηση επί της προανεφερθείσης συμβάσεως, η οποία θα ψηφιστεί αργότερα με την ολοκλήρωση της συζήτησης και των άλλων συμβάσεων.
Μόνη συζήτηση επί της αρχής, των άρθρων και του συνόλου του σχεδίου νόμου: "Κύρωση της Συμφωνίας για την ασφάλεια των πληροφοριών μεταξύ των Μερών της Συνθήκης του Βορείου Ατλαντικού".
Ποιος εκ των συναδέλφων έχει αντίρρηση επί της συμβάσεως; 
ΧΑΡΑΛΑΜΠΟΣ ΑΓΓΟΥΡΑΚΗΣ: Εγώ, κύριε Πρόεδρε.
ΠΡΟΕΔΡΕΥΩΝ (Παναγιώτης Ν. Κρητικός): O κ. Αγγουράκης έχει το λόγο επί του σχεδίου νόμου που κυρώνει τη σύμβαση, η οποία συζητείται.
ΧΑΡΑΛΑΜΠΟΣ ΑΓΓΟΥΡΑΚΗΣ: Ευχαριστώ, κύριε Πρόεδρε.
Θα επαναλάβω εν συντομία τα όσα είπαμε στην επιτροπή. Εμείς καταψηφίζουμε την εν λόγω σύμβαση και νομίζω ότι θα έπρεπε να την καταψηφίσουν όλες οι πτέρυγες της Βουλής, για τους εξής προφανείς λόγους.
Πρώτα-πρώτα, κύριε Πρόεδρε, δεν υπάρχει κανένας λόγος
ύπαρξης του
ΝΑΤΟ και οποιαδήποτε νέα σύμβαση πάει προς την κατεύθυνση της ενίσχυσής του, εννοείται ότι δεν διευκολύνει την ανάγκη για σταθερότητα και ειρήνη στον κόσμο, πολύ περισσότερο που έχουμε και τις δραματικές εξελίξεις στο Κόσοβο.
Το δεύτερο και πιο ουσιαστικό ίσως ζήτημα, κύριε Πρόεδρε, είναι ότι η συγκεκριμένη συμφωνία αποτελεί πραγματικά μνημείο, θα έλεγα, υποτελούς πολιτικής των κυβερνήσεων των χωρών που συμφώνησαν να υπογράψουν μια τέτοια συμφωνία. Ξέρετε τι λέει αυτή η συμφωνία, κύριε Πρόεδρε; Ούτε λίγο ούτε πολύ οι κυβερνήσεις, οι οποίες υπογράφουν αυτήν τη συμφωνία δεσμεύονται να μην μπορούν να αξιοποιήσουν πληροφορίες, οι οποίες έχουν μεταδοθεί στο ΝΑΤΟ και αφορούν δραστηριότητες, σχέδια, έργα, σκέψεις του ΝΑΤΟ. Δηλαδή από τη στιγμή που το ΝΑΤΟ τις θεωρεί αυτές τις πληροφορίες διαβαθμισμένες, δεσμεύονται να μην μπορούν αυτές οι κυβερνήσεις να κάνουν χρήση αυτών των πληροφοριών.
'Οπως καταλαβαίνετε λέμε ότι είναι μνημείο υποτέλειας, διότι ανάλογη δέσμευση εκ μέρους του ΝΑΤΟ απέναντι στις εθνικές κυβερνήσεις δεν υπάρχει. Αν δηλαδή στα χέρια του ΝΑΤΟ εθνικές κυβερνήσεις έχουν στείλει διαβαθμισμένες πληροφορίες, το ΝΑΤΟ δεν δεσμεύεται να μην κάνει χρήση για άλλο σκοπό, εκτός από το σκοπό για τον οποίο έχει πάρει αυτές τις πληροφορίες. 
'Ετσι οικοδομείται η περιβόητη παγκοσμιοποίση, έτσι οικοδομείται η
νέα τάξη πραγμάτων και δεν απορεί κανείς, γιατί οι ιμπεριαλιστές και ειδικά οι Αμερικανοί έχουν τέτοια εξουσία. Κάποιοι μάλιστα μας λένε ότι είναι αντικειμενικές οι διαδικασίες της παγκοσμιοποίησης. Νάτες, εδώ είναι οι διαδικασίες της παγκοσμιοποίησης.
Τρίτο και πολύ ουσιαστικό ζήτημα, κύριε Πρόεδρε. Αυτή η διαδικασία στην πραγματικότητα αφαιρεί τη δυνατότητα από τις εθνικές κυβερνήσεις, από τα επιτελεία των Ενόπλων Δυνάμεων και από τη Βουλή να έχουν δημοκρατικό έλεγχο, τουλάχιστον σε αυτές τις πληροφορίες, που οι κύριοι του ΝΑΤΟ τις θεωρούν απόρρητες.
Αναρωτιέμαι, ποια κυβέρνηση, ποια παράταξη, ποιο Σύνταγμα
επιτρέπει
κάτι τέτοιο;
Τέταρτο ζήτημα. Τα θέματα αυτά γίνονται ακόμα πιο επικίνδυνα, γιατί αυτή η συμφωνία προφανώς αφορά και τη νέα στρατηγική και τη νέα δομή του ΝΑΤΟ. Δηλαδή θα υπάρχουν διαβαθμισμένες πληροφορίες, που θα αφορούν τρίτες χώρες εκτός ΝΑΤΟ, τις οποίες δεν θα μάθει ποτέ η ελληνική Βουλή. Είμαι σχεδόν βέβαιος ότι σε αυτήν την κατηγορία παραδείγματος χάρη, εμπίπτουν και πληροφορίες που έχουν να κάνουν ενδεχομένως με την περιβόητη άσκηση "Δυναμική απάντηση 2000" ή με τα σχέδια επέμβασης του ΝΑΤΟ παραπέρα στη Σερβία. Γιατί όχι; Διαβαθμισμένες είναι, αφορούν το ΝΑΤΟ, μπορούν να πουν "κύριοι, δεν έχετε λόγο".
Πέμπτο θέμα. Σας διαβάζω τι λέει το άρθρο 2 της συγκεκριμένης συμφωνίας. "Για να προστατευθούν αυτές οι διαβαθμισμένες πληροφορίες, τα μέρη μεριμνούν για τη δημιουργία εθνικής αρχής ασφαλείας" προσέξτε, όχι για τις πληροφορίες, εθνική αρχή ασφαλείας για τις δραστηριότητες του ΝΑΤΟ. Αρχή που ενεργοποιεί συστήματα προληπτικής ασφάλειας. Δεν το καταλαβαίνω αυτό.
ΔΗΜΗΤΡΙΟΣ ΑΠΟΣΤΟΛΑΚΗΣ (Υφυπουργός Εθνικής 'Αμυνας): Σε ποιo
άρθρο
είπατε, κύριε συνάδελφε;
ΧΑΡΑΛΑΜΠΟΣ ΑΓΓΟΥΡΑΚΗΣ: Στο άρθρο 2, κύριε Υπουργέ, όπου λέει:
"Σε αφορμή του άρθρου 1 της παρούσας συμφωνίας τα μέρη μεριμνούν για τη δημιουργία εθνικής αρχής ασφαλείας..." προσέξτε, όχι των πληροφοριών"...για τις δραστηριότητες του ΝΑΤΟ, αρχή που ενεργοποιεί συστήματα προληπτικής ασφάλειας." Σας ρώτησα και στην επιτροπή, τι είναι αυτό το έκτρωμα και δεν μου απαντήσατε. Δηλαδή υπάρχουν επί πλέον μέτρα στρατιωτικής, αστυνομικής ή οποιασδήποτε άλλης μορφής εκεί που δεν αισθάνεται ασφαλές το ΝΑΤΟ; Ποια κριτήρια, πού; Ποιος θα τα κάνει αυτά τα πράγματα; Και αν αυτό δεν είναι υποτέλεια, τότε τι είναι;
'Ερχομαι στο άρθρο 3 όπου εδώ είναι πια το αποκορύφωμα της όλης υπόθεσης. Στην παράγραφο 2 διαβάζουμε ρητά: "Οι διαδικασίες δικαιώματος ασφαλείας πρέπει να έχουν σαν σκοπό να καθοριστεί εάν ένα πρόσωπο μπορεί, λαμβάνοντας υπόψη την εντιμότητά του και την αξιοπιστία του να έχει πρόσβαση σε ταξινομημένες πληροφορίες, χωρίς να αποτελέσει απαράδεκτο κίνδυνο για την ασφάλεια".  Αναρωτιέμαι, κύριε Πρόεδρε, το εξής: Είναι δυνατόν η ελληνική Βουλή να ψηφίσει κάτι τέτοιο; Dίναι δυνατόν η ελληνική Βουλή να αμφισβητήσει την εντιμότητα και τον πατριωτισμό των Ελλήνων αξιωματικών που ούτως ή άλλως έχουν πρόσβαση σε διαβαθμισμένες πληροφορίες και να χρειάζεται να παίρνονται επί πλέον μέτρα που να διασφαλίζουν τους ΝΑΤΟϊκούς; Γι'αυτό τη θεωρούμε απαράδεκτη. Ευχαριστώ, κύριε Πρόεδρε.
ΠΡΟΕΔΡΕΥΩΝ (Παναγιώτης Ν. Κρητικός): Η κ. Δαμανάκη έχει το
λόγο.
ΜΑΡΙΑ ΔΑΜΑΝΑΚΗ: Κύριε Πρόεδρε, εμείς αντιλαμβανόμαστε την
ανάγκη να
υπάρχουν διαβαθμισμένες πληροφορίες στα πλαίσια του ΝΑΤΟ και διαβαθμισμένες πληροφορίες σε σχέση με την Εθνική 'Αμυνα της χώρας.                 'Ομως, κύριε Πρόεδρε, υπάρχουν σοβαρότατα θέματα, που έχουν σχέση με τη
δυνατότητα κοινοβουλευτικού ελέγχου και τη δυνατότητα ελέγχου του πολιτικού συστήματος στο όλο αυτό σύστημα πληροφοριών. 'Οπως αποτυπώνεται στη συμφωνία, δεν υπάρχουν οι κατοχυρώσεις που θα επιτρέψουν παραδείγματος χάρη στην ελληνική Βουλή, στην ελληνική Κυβέρνηση να ελέγξει θέματα, που έχουν σχέση με τη διακίνηση των πληροφοριών αυτών.
Επειδή, κύριε Πρόεδρε, μετέχουμε από κοινού και στην
επιτροπή, η
οποία υποτίθεται ότι διασφαλίζει το απόρρητο των επικοινωνιών, θέλω να πω ότι δεν υπάρχει καμία διασφάλιση, ότι στα πλαίσια αυτού του συστήματος δεν θα ανταλάσσονται πληροφορίες ηλεκτρονικού περιεχομένου στα πλαίσια
και του νέου συστήματος "ECHELON" που το ΝΑΤΟ και οι Ηνωμένες Πολιτείες δοκιμάζουν, έτσι ώστε να εξασφαλίζεται το απόρρητο των επικοινωνιών των Ελλήνων πολιτών. Για όλους αυτούς τους λόγους δεν μπορούμε να ψηφίσουμε τη συμφωνία.
ΠΡΟΕΔΡΕΥΩΝ (Παναγιώτης Ν. Κρητικός): Ο κ. Ρόκος έχει το λόγο. ΓΕΩΡΓΙΟΣ ΡΟΚΟΣ: Κύριε Πρόεδρε, το ΝΑΤΟ είναι ένα στρατιωτικό σύμφωνο που δημιουργήθηκε στην εποχή του ψυχρού πολέμου. Σημαντικό δε είναι να θυμηθούμε πως στα άρθρα 5 και 6 καθοριζόταν και ο ρόλος του ΝΑΤΟ για τον οποίο δημιουργήθηκε και πουθενά δεν φαίνονταν οι επικλήσεις, που γίνονται σήμερα. Με το νέο ρόλο εξαγγέλθηκε και, δυστυχώς, υπογράφηκε από τις 
χώρες
της Ευρωπαϊκής 'Ενωσης πως το ΝΑΤΟ εδικαιούτο να παρεμβαίνει στρατιωτικά όταν το ίδιο το κρίνει. Δηλαδή από ένα όργανο αμυντικό έγινε ένα όργανο επιθετικό.
'Οσον αφορά το νέο ρόλο του ΝΑΤΟ θα μπορούσαμε να πούμε ότι είναι η νέα τάξη πραγμάτων ή η προσπάθεια της επιβολής της αυτής στον κόσμο. Το αν ο ρόλος του ΝΑΤΟ αλλάζει μετά τη συμπλήρωση πενήντα χρόνων και γίνεται από αμυντικός μηχανισμός επιθετικός της επιβολής της νέας τάξης πραγμάτων, αυτό πρέπει να προβληματίσει όχι μόνο εμάς, αλλά και τον κόσμο γενικότερα.
Στην πράξη σήμερα για να επιβληθεί αυτή η νέα τάξη πραγμάτων και για να υιοθετηθούν τουλάχιστον συμφέροντα κατά κύριο λόγο των Ηνωμένων Πολιτειών της Αμερικής, αλλά και άλλων μεγάλων δυνάμεων της Δύσης έχει πια ξεκινήσει η προσπάθεια μιας νέας αιτιολόγησης των στρατιωτικοπολιτικών συνασπισμών στον κόσμο. Κυρίαρχο στοιχείο αυτής είναι η παντοκρατορία των ΗΠΑ. Για να \πιβληθούν δε, πρέπει να παραμεριστούν όχι μόνο στρατιωτικές λογικές που υφίσταντο και διατηρούσαν μια ισορροπία, αλλά ακόμα και διεθνείς οργανισμοί, όπως ο ΟΗΕ, ο ΟΑΣΕ κλπ και είναι γνωστά τα παραδείγματα όταν βλέπαμε όχι το ΝΑΤΟ, αλλά τμήμα του ΝΑΤΟ, Ηνωμένες Πολιτείες Αμερικής και Αγγλία να επιτίθενται στον Περσικό Κόλπο, χωρίς να έχουν ενημερώσει καν τις υπόλοιπες χώρες του ΝΑΤΟ.
'Οταν διαπιστώσαμε ότι σύρανε στην κυριολεξία και τις άλλες δυνάμεις του ΝΑΤΟ στους βομβαρδισμούς της Γιουγκοσλαβίας για τους οποίους εμείς είχαμε τους ιδιαίτερους λόγους να είμαστε και ανήσυχοι, αλλά και αντίθετοι. Δυστυχώς αυτή η νέα προσπάθεια ολοκλήρωσης αυτής της παντοδυναμίας δεν πρέπει να περπατήσει πια, πρέπει να αντισταθούμε όλες οι πολιτικές δυνάμεις, πρέπει να το δουν πολιτικά το ζήτημα, πρέπει να αντισταθούν σ'αυτό που γίνεται σήμερα στον κόσμο, δηλαδή η επίκληση ανθρωπίνων δικαιωμάτων και εθνικιστικών ιδιαιτεροτήτων, για να μπορούμε να δικαιολογούμε επιθέσεις με σύγχρονες μεθόδους σαν αυτές που σήμερα υλοποιούνται με τη σημερινή κύρωση σύμβασης.
Εμείς παραμένουμε αντίθετοι και την καταψηφίζουμε.
ΠΡΟΕΔΡΕΥΩΝ (Παναγιώτης Ν. Κρητικός): Κηρύσσεται περαιωμένη η συζήτηση.
ΔΗΜΗΤΡΙΟΣ ΑΠΟΣΤΟΛΑΚΗΣ (Υφυπουργός Εθνικής 'Αμυνας): Κύριε
Πρόεδρε,
παρακαλώ το λόγο.
ΠΡΟΕΔΡΕΥΩΝ (Παναγιώτης Ν. Κρητικός): 'Οχι, κύριε Υπουργέ, μιλούν όσοι έχουν αντιρρήσεις.
ΔΗΜΗΤΡΙΟΣ ΑΠΟΣΤΟΛΑΚΗΣ (Υφυπουργός Εθνικής 'Αμυνας): Μα, κύριε Πρόεδρε, αναφέρθηκαν πράγματα, τα οποία αν περάσουν στις εφημερίδες, είναι παραπλανητικά.
ΠΡΟΕΔΡΕΥΩΝ (Παναγιώτης Ν. Κρητικός): Κατά τον Κανονισμό όσοι έχουν
αντιρρήσεις παίρνουν το λόγο.
ΔΗΜΗΤΡΙΟΣ ΑΠΟΣΤΟΛΑΚΗΣ (Υφυπουργός Εθνικής 'Αμυνας): Θα πω δυο κουβέντες για τον κ. Αγγουράκη. 'Οτι κατ'αρχήν όλος ο κόσμος διαφυλάσσει τις πληροφορίες. Αν πάτε στις σοβαρές μεγάλες εταιρείες θα διαπιστώσετε ότι έχουν διαχωρισμένους τους χώρους. Για να περάσεις από το ένα τμήμα στο άλλο, δεν περνούν όλοι, πολύ περισσότερο ένας στρατιωτικός οργανισμός διαφυλάσσει τις πληροφορίες, όχι όμως τις ΝΑΤΟϊκές προς τις εθνικές αρχές, αλλά κυρίως το αντίστροφο.
Θέλω δε να σας βεβαιώσω ότι και στο εθνικό πλαίσιο, δεν έχει όλο το προσωπικό των Ενόπλων Δυνάμεων, για παράδειγμα, πρόσβαση σε όλες τις
πληροφορίες, υπάρχουν κάποιοι διαχωρισμοί. Κάτι τέτοιο εφαρμόζεται εδώ. Είναι καθαρά τεχνικό το θέμα. Θα
σας έλεγα δε επιπλέον ότι οι ΝΑΤΟϊκές
πληροφορίες είναι στη διάθεση των εθνικών αρχών και όχι το αντίστροφο. Επομένως η συμφωνία αυτή ρυθμίζει θέματα, τα οποία θα ρυθμίζονταν
μεταξύ οποιωνδήποτε υπηρεσιών και οργανισμών και οι αντιρρήσεις σας νομίζω, δεν έχουν βάση. Ευχαριστώ.
ΠΡΟΕΔΡΕΥΩΝ (Παναγιώτης Ν. Κρητικός): Κηρύσσεται περαιωμένη η συζήτηση επί του σχεδίου νόμου του Υπουργείου Εθνικής 'Αμυνας: "Κύρωση της Συμφωνίας για την ασφάλεια των πληροφοριών μεταξύ των Μερών της  Συνθήκης του Βορείου Ατλαντικού" και θα τεθεί εν συνεχεία σε ψηφοφορία. 
Εισερχόμαστε στη συζήτηση του σχεδίου νόμου: "Κύρωση της Συμφωνίας
μεταξύ των Κρατών-Μερών της Συνθήκης του Βορείου Ατλαντικού
και των άλλων Κρατών που συμμετέχουν στη Σύμπραξη για την Ειρήνη, σχετικά με το νομικό καθεστώς των Δυνάμεών τους και του Πρόσθετου Πρωτοκόλλου στη Συμφωνία".
Ο κ. Κωστόπουλος έχει το λόγο.
ΔΗΜΗΤΡΙΟΣ Β. ΚΩΣΤΟΠΟΥΛΟΣ (Ε' Αντιπρόεδρος της Βουλής): Κύριε Πρόεδρε, θα πρότεινα για τη διευκόλυνση της συζήτησης οι δύο συμβάσεις επειδή είναι συναφείς, να συζητηθούν από κοινού. 
ΜΑΡΙΑ ΔΑΜΑΝΑΚΗ: Συμφωνούμε.
ΔΗΜΗΤΡΙΟΣ ΑΠΟΣΤΟΛΑΚΗΣ (Υφυπουργός Εθνικής 'Αμυνας): Συμφωνώ και εγώ, κύριε Πρόεδρε.
ΠΡΟΕΔΡΕΥΩΝ (Παναγιώτης Ν. Κρητικός): Επίσης συζητείται από κοινού και το σχέδιο νόμου: "Κύρωση της Συμφωνίας μεταξύ της Ελληνικής Δημοκρατίας και του Ανώτατου Στρατηγείου Συμμαχικών Δυνάμεων Ευρώπης (SHAPE) για τους ειδικούς όρους που θα διέπουν την εγκατάσταση και λειτουργία Διεθνών Στρατηγείων στην Ελληνική Επικράτεια".
Ο κ. Κωστόπουλος έχει το λόγο.
ΔΗΜΗΤΡΙΟΣ Β. ΚΩΣΤΟΠΟΥΛΟΣ (Ε' Αντιπρόεδρος της Βουλής): Θα
ήθελα και
την ανοχή σας, κύριε Πρόεδρε.
ΠΡΟΕΔΡΕΥΩΝ (Παναγιώτης Ν. Κρητικός): Ασφαλώς.
ΔΗΜΗΤΡΙΟΣ Β. ΚΩΣΤΟΠΟΥΛΟΣ (Ε' Αντιπρόεδρος της Βουλής): Σήμερα συζητάμε ένα κρίσιμο θέμα σε μια κρίσιμη στιγμή με συνοπτικές διαδικασίες.
'Οταν στην αρμόδια επιτροπή αναρωτηθήκαμε γιατί η Κυβέρνηση φέρνει αυτές τις συμφωνίες για κύρωση τώρα, παραμονή των εκλογών, δεν γνωρίζαμε ειλικρινά ότι τα ΝΑΤΟϊκά στρατεύματα ετοιμάζονται να περάσουν από τη χώρα μας για να συνεχίσουν το έγκλημά τους ενάντια στη Γιουγκοσλαβία.
Η Κυβέρνηση όμως το γνώριζε. Γι'αυτό βιάζεται να βάλει την
υπογραφή
της κάτω από τα κείμενα αυτά, όπως απαιτούν οι Αμερικάνοι και οι άλλοι "ράμπο" του ΝΑΤΟ.
Πέρα απ'όλα αυτά, η πράξη αυτή της Κυβέρνησης με τη σύμφωνη γνώμη της Νέας Δημοκρατίας, αποτελεί πρόκληση και για το φιλότιμο των  Ελλήνων όπου και να ανήκουν.
Συζητάμε για δύο συμφωνίες που διευρύνουν τα όρια του ΝΑΤΟ, αυτής της επιθετικής, δολοφονικής, πολεμικής μηχανής. Συζητάμε για την τυπική νομιμοποιήση των ανθύπατων στο υποστρατηγείο της Λάρισας. Γιατί όμως χρειάζονται αυτές οι συμφωνίες; Γιατί χρειάζεται το ΝΑΤΟ και μάλιστα με διευρυμένο ρόλο σήμερα; Γιατί χρειάζεται αυτό το υποστρατηγείο στη Λάρισα;
Μπροστά σ'αυτά τα ερωτήματα ο κάθε λογικός άνθρωπος θα μπορούσε να προσθέσει ακόμη ένα. Ποια ήταν η δικαιολογητική βάση-πρόσχημα για τη δημιουργία του οργανισμού αυτού μετά τον Β' Παγκόσμιο Πόλεμο;
Επί πενήντα χρόνια τώρα οι προπαγανδιστές του ιμπεριαλισμού #ας έλεγαν: Το ΝΑΤΟ είναι η ασπίδα του λεγόμενου ελεύθερου κόσμου απέναντι στον επεκτατικό κομμουνισμό. Είναι η άμυνα του διαβόητου "ελεύθερου κόσμου" απέναντι στο Σύμφωνο της Βαρσοβίας. Φυσικά όλοι γνωρίζουμε ότι το Σύμφωνο της Βαρσοβίας έγινε σαν απάντηση στο ΝΑΤΟ.
Είναι αλήθεια όλα αυτά; Ναι, είναι αλήθεια!
Αλλά η Σοβιετική 'Ενωση, ο αρχηγός του κακού, δεν υπάρχει
τώρα,
ύστερα από τη μεγάλη προδοσία των άθλιων διαφημιστών πίτσας! Και όχι μόνο δεν υπάρχει, αλλά οι σημερινοί μαυραγορίτες της Μόσχας, συνέταιροι του ΝΑΤΟ, σφάζουν με την ίδια ευκολία τους άμαχους Τσετσένους, στη διαπάλη τους με τους άλλους μαυραγορίτες της Τσετσενίας για το μοίρασμα της λείας.
Επίσης το Σύμφωνο της Βαρσοβίας δεν υπάρχει και οι τωρινοί κυβερνήτες των χωρών αυτού του συμφώνου τρέχουν πίσω από τα φουστάνια της κ. Ολμπράιτ, εκλιπαρώντας την εύνοιά της. Είναι αλήθεια αυτό; Ναι, είναι αλήθεια!
Γιατί, λοιπόν, χρειάζεται το ΝΑΤΟ και μάλιστα με διευρυμένο
ρόλο, αφού δεν υπάρχει η πηγή του  κακού, η δικαιολογητική βάση δημιουργίας
του;
Σ' αυτό το ερώτημά μας απαντούν όλοι εκείνοι που δέχονται να ψηφίσουν τέτοιες συμφωνίες: Για την ασφάλεια του κόσμου! Το ΝΑΤΟ μαζί με τη ΔΕΕ, σύμφωνα και με τη Συνθήκη του Μάαστριχτ είναι, υποστηρίζουν, οι στηλοβάτες της ελευθερίας, της δημοκρατίας, είναι το οπλισμένο χέρι απέναντι στους κακούς. Δεν υπάρχει πιο κολοσσιαίο ψέμα απ' αυτό!
Το ΝΑΤΟ, η ΔΕΕ, είναι οι σερίφηδες, είναι το οπλισμένο χέρι των βιαστών της ανθρωπότητας! Ποιοι είναι οι στόχοι τους; Ποιοι είναι οι κακοί σήμερα; Ας το δούμε πιο συγκεκριμένα: Θέλουν να ελέγξουν τις εξελίξεις στην πρώην Σοβιετική 'Ενωση, 
να
προωθήσουν τα μεγάλα σχέδιά τους για το μοίρασμα της λείας, των πλουτοπαραγωγικών πηγών αυτής της περιοχής.
Θέλουν να ελέγξουν τις εξελίξεις στις πρώην σοσιαλιστικές χώρες, να τις τιμαριοποιήσουν και να πάρει ο κάθε συνεταίρος το κομμάτι του. Και όλα αυτά δεν γίνονται χωρίς αίμα, χωρίς πόνο και δάκρυα των απλών ανθρώπων.
Θέλουν να επιβάλουν τους όρους τους ασυζητητί στην πορεία
εξέλιξης
και ανάπτυξης του σημερινού κόσμου, τα πλαίσια της περιλάλητης "παγκοσμιοποίησης". Στη θέση του αντικειμενικού νόμου για το διεθνή καταμερισμό της εργασίας, βάζουν τον ετσιθελικό καταμερισμό.
Θέλουν να επιβάλουν το δικό τους δίκαιο, το δίκαιο του δυνατού, τη δημοκρατία των πολυεθνικών, την ελευθερία του βιαστή. Το μαρτύριο της Γιουγκοσλαβίας και τα όσα έχουν κατά νου στη συνέχεια γι' αυτήν την πολύπαθη χώρα το επιβεβαιώνει αυτό με τον πιο τραγικό τρόπο.
Και μην ισχυριστεί κανείς ότι τους πήρε ο πόνος για τα
ανθρώπινα
δικαιώματα. Αυτοί δεν έχουν ούτε ιερό ούτε όσιο!
Αλλά το πιο σημαντικό, αυτό για το οποίο κάποιοι όψιμοι υπερπατριώτες κάνουν ότι δεν καταλαβαίνουν, είναι ο μεγάλος )+f.&* να γονατίσουν τα εργατικά κινήματα, να γονατίσουν τους λαούς που αγωνίζονται για τα απλά, ανθρώπινα δικαιώματα και όχι για να ψάλλουν στην Παναγία Σουμελά, θέλουν να τους εξανδραποδίσουν, ώστε να καθυστερήσουν όσο μπορούν τη νομοτέλεια στην κοινωνική εξέλιξη, τη νομοτέλεια του εξανθρωπισμού του ανθρώπου, τη νομοτέλεια της αντικατάστασης του βάρβαρου και απάνθρωπου συστήματος της εκμετάλλευσης ανθρώπου από άνθρωπο.
Ναι, τα μεγάλα σφυριά εκεί βαράνε!
Αυτή είναι η αλήθεια για όποιον μπορεί να κρίνει την ιστορική πορεία του κόσμου με τη διαλεχτική μέθοδο, με ταξικό κριτήριο.
Μα τι να κάνουμε, ρωτάνε τάχα αθώα οι οπαδοί της πολιτικής του λεγόμενου "εφικτού". Σ' αυτό το ερώτημα που δεν είναι σημερινό, που το έβαζαν οι κοτζαμπάσηδες, το έβαζαν οι τάχα ρεαλιστές την περίοδο της κατοχής, αυτό το ερώτημα που έχει μέσα του το φόβο του ραγιά, αξίζει να απαντήσουμε, όχι σαν ανόητοι παλικαράδες, όχι σαν άνθρωποι που δεν ξέρουν το μπόι τους, αλλά με τους απλούς στίχους του Ρήγα και του Ναζίμ Χικμέτ: "Καλύτερα μιας ώρας ελεύθερη ζωή..." και, "Αν δεν αγωνιστείς εσύ, αν δεν αγωνιστώ εγώ, πώς θε να βγούμε μέσα από τα σκοτάδια"!
Κρύβει κινδύνους μια τέτοια επιλογή; Αναμφίβολα κρύβει. Πότε η αντίσταση στη βαρβαρότητα δεν έκρυβε κινδύνους; Πότε τα δικαιώματα χαρίστηκαν; Πότε προχώρησε ο κόσμος προς τα μπρος χωρίς μεγάλα "όχι" και χωρίς μεγάλα "ναι";
Αλλά αφού ο καημός κάποιων για την ελευθερία, για τη δημοκρατία, για τα "ανθρώπινα δικαιώματα" και τόσα ηχηρά που ακούγονται για να καλύψουν τα εγκλήματά τους, γιατί δεν θα μπορούσε ο ΟΗΕ, όχι αυτός που λειτουργεί ως κλητήρας του
αμερικάνικου ιμπεριαλισμού, αλλά αυτός που θα ήθελε να σεβαστεί τις ωραίες, ιδρυτικές του διακηρύξεις, να μην αποτελεί εκείνο το φορέα της διεθνούς ασφάλειας;
Και εξηγούμαστε: Διεθνής ασφάλεια, δηλαδή αποτροπή επεκτατικών βλέψεων και όχι επεμβάσεις στα εσωτερικά χωρών, δηλαδή διευθέτηση των ταξικών ανταγωνισμών υπέρ του κεφαλαίου.
Αυτό όμως δεν γίνεται. Ισχύει η παροιμία που λέει "έχεις μαχαίρι τρως πεπόνι"! Ισχύει δηλαδή η λογική της δύναμης. Αλλά γιατί αυτή η δύναμη της επιβολής, κυριαρχίας, βίας, είναι πιο ισχυρή από τη δύναμη του δικαίου και του δικαιώματος; Αρκεί  να θελήσει κανείς να χρησιμοποιήσει αυτήν τη δύναμη, πράγμα που σημαίνει και συντονισμό και κοινή δράση και πάνω από όλα απόρριψη  της  ραγιάδικης λογικής, η οποία προφανώς και σχετίζεται με συγκεκριμένα ταξικά συμφέροντα. Αυτό είναι και μια απάντηση σε εκείνους που αφηρημένα μας μιλάνε για το έθνος κράτος και οι οποίοι στα χοντρά ζόρια αφήνουν άλλους να βγάλουν τα κάστανα από τη φωτιά!
Με μια κουβέντα σαν συνόψιση: Ρεαλισμός ναι, σύνεση ναι, μέτρο ναι.  Υποταγή και ραγιαδισμός όχι!
Μέσα σε αυτήν τη λογική βρίσκεται η θέση μας για καταψήφιση αυτών των δύο συμφωνιών που κάνουν συνένοχη και τη χώρα μας σε εγκλήματα, που γίνονται και θα συνεχισθούν όσο δεν λέμε και εμείς και οι άλλοι λαοί: Ως εδώ και μη παρέκει!
Τέλος, κύριε Πρόεδρε, υπάρχει και συνταγματικό  πρόβλημα
κατά τη γνώμη μας, δεν είμαστε συνταγματολόγοι, εγώ τουλάχιστον δεν είμαι. Με τη συζήτηση που γίνεται, όπως γίνεται παραβιάζει τα άρθρα 27 και 28 του Συντάγματος  τα οποία ορίζουν  ότι για να ψηφισθούν τέτοιες συμφωνίες χρειάζονται οπωσδήποτε τα 3/5 του όλου αριθμού των Βουλευτών.('Αρθρο 28 παράγραφος 2).
Από την άποψη αυτή, η ευθύνη είναι ολόκληρη στην Κυβέρνηση και μπορώ να πω ένα σχόλιο, έτσι όπως φέρνει τη σύμβαση, με τον τρόπο που τη φέρνει παραμονή των εκλογών με αυτές τις διαδικασίες είναι απαράδεκτη η ενέργειά της έχει στοιχεία ενός μικρού πραξικοπήματος.
Τέλος, κύριοι Βουλευτές, επιτρέψτε μου να καταθέσω μια γενικότερη γνώμη. Με αφορμή την κύρωση αυτών των συμφωνιών. Τέτοια κρίσιμα ζητήματα και από τη στάση που κρατάει κανείς απέναντι τους αποκαλύπτουν πιο καθαρά, πιο χειροπιαστά τις ιδέες τις απόψεις την ταυτότητα του κάθε φορέα της κάθε πολιτικής δύναμης.
Χθες οι κομμουνιστές και οι σοσιαλδημοκράτες φώναζαν μαζί
"ΕΟΚ και
ΝΑΤΟ πολέμου συνδικάτου". Σήμερα οι σοσιαλδημοκράτες και συγκεκριμένα για τη χώρα μας η ηγεσία του ΠΑΣΟΚ θέλει να τα ξεχάσει αυτά και καλεί τον κόσμο να τρέχει κατά τη Σοφοκλέους μεριά!
Χθες οι κομμουνιστές εξέταζαν τις δυνατότητες -στο παγκόσμιο κίνημα μιλάω- για συνεργασία με τη σοσιαλδημοκρατία για διάφορα ζητήματα, που αφορούσαν τους εργαζόμενους, το λαό. Ανεξάρτητα από την επιτυχία τέτοιων εγχειρημάτων και την ερμηνεία που έδινε ο καθένας σε αυτά υπήρχε  αυτή η πρόθεση. Συντονισμός δράσης για την προκοπή του ανθρώπου. Αυτή ήταν η πρόθεση των κομμουνιστών τουλάχιστον.
Σήμερα η σοσιαλδημοκρατία κατά τη δική μου άποψη είναι πεθαμένη. Και, δυστυχώς, κανένα στοιχείο δεν αποδείχνει ότι μπορεί να αναφωνίσουν κάποιοι "η σοσιαλδημοκρατία πέθανε, ζήτω η σοσιαλδημοκρατία". Αντίθετα αποδείχνεται και με κραυγαλέο τρόπο: "Η σοσιαλδημοκρατία πέθανε, ζήτω ο νεοφιλελευθερσιμός".
Αυτό δεν σημαίνει ότι ξεχνάμε έναν ολόκληρο κόσμο ο οποίος έχει ακόμα αυταπάτες και που προχθές, χθες ήταν  η βάση, η πηγή δύναμης της σοσιαλδημοκρατίας. Αλλά  θέμα, προσπάθεια, σκέψη για  συνεργασία με την σοσιαλδημοκρατία σήμερα δεν υπάρχει. Δεν μπορείς να κάνεις συνεργασία με κάποιον που
πέθανε!
Αυτό σαν προσωπική κατάθεση  για να μην υπάρχουν παρερμηνείες και
πολύ περισσότερο για να μην ψαρεύει κανείς  στα θολά νερά! Ευχαριστώ.
ΠΡΟΕΔΡΕΥΩΝ (Παναγιώτης Ν. Κρητικός): Κυρίες και κύριοι
συνάδελφοι,
έχω τη χαρά να ανακοινώσω στο Σώμα ότι από τα δυτικά θεωρεία παρακολουθούν τη συνεδρίασή μας, αφού προηγουμένως ξεναγήθηκαν στην έκθεση της αίθουσας "ΕΛΕΥΘΕΡΙΟΣ ΒΕΝΙΖΕΛΟΣ", είκοσι εννέα μαθητές και τρεις συνοδοί καθηγητές του 1ου ΤΕΕ 'Ανω Λιοσίων.
Τους καλωσορίζουμε στο Κοινοβούλιο.
(Χειροκροτήματα από όλες τις πτέρυγες)
To λόγο έχει η ειδική αγορήτρια  του Συνασπισμού κ. Μαρία
Δαμανάκη.
ΜΑΡΙΑ ΔΑΜΑΝΑΚΗ: Κύριε Πρόεδρε, αν και το θέμα είναι ευρύτερο, θα
μείνω στο περιεχόμενο  των δύο συμφωνιών που συζητούμε.
Είμαι υποχρεωμένη όμως να παρατηρήσω πως σε αυτά τα νομοσχέδια άξιζε μια καλύτερη τύχη. Τα φέρνει η κυβέρνηση την τελευταία στιγμή λίγο πριν τις εκλογές και είναι φανερό πως η συμμετοχή η συζήτηση είναι αναιμική. Ούτε υπάρχει δυνατότητα να συμμετέχουν οι συνάδελφοι...
ΠΡΟΕΔΡΕΥΩΝ (Παναγιώτης Ν. Κρητικός): Υποθέτω ότι έρχονται έτσι, τέλος πάντων  για την καλή τους τύχη!
ΜΑΡΙΑ ΔΑΜΑΝΑΚΗ: Εν πάση περιπτώσει, κύριε Πρόεδρε, όμως δεν υπάρχει μια συμμετοχή και των συναδέλφων, η δυνατότητα να συμμετέχουν σε θέματα, τα οποία αφορούν κρίσιμες πολιτικές της Ελλάδας για πάρα πολλά χρόνια.
Η πιο σημαντική συμφωνία είναι αυτή που αναφέρεται στη νέα δομή του
ΝΑΤΟ, κύριε Πρόεδρε. Είναι μία συμφωνία που τις επιδράσεις της, τις ζει
και η Ελλάδα, αλλά και η περιοχή μας, θα έλεγα και ολόκληρος ο πλανήτης.            Η συμφωνία αυτή είναι η στρατιωτική έκφραση της προσπάθειας που γίνεται
αυτήν τη στιγμή το ΝΑΤΟ να αλλάξει χαρακτήρα.
Η αλλαγή του χαρακτήρα του ΝΑΤΟ, που τη ζούμε και στα αντίστοιχα
κοινοβουλευτικά σώματα του ΝΑΤΟ -όπου μετέχουμε- και στα πολιτικά όργανα σχεδιασμού του ΝΑΤΟ, θα έλεγα ότι έχει δύο πλευρές.
Η μία πλευρά είναι το γεγονός ότι το ΝΑΤΟ πλέον επιφυλάσσει στον εαυτόν του το δικαίωμα να παρεμβαίνει όπου θεωρεί ότι οι σκοποί του, εντός και εκτός των ορίων του, διακυβεύονται.
Την εφαρμογή αυτής της αντίληψης την είδαμε πρόσφατα στον πόλεμο στη Γιουγκοσλαβία και νομίζω ότι τα συμπεράσματα είναι πλέον προφανή. Και τα συμπεράσματα γίνονται προφανέστερα -αν είναι δυνατόν αυτό να ειπωθεί σήμερα- διότι αυτό το οποίο συμβαίνει σήμερα στο Κόσοβο, αυτό το οποίο συμβαίνει σήμερα στην ευρύτερη περιοχή, δείχνει ότι αντίθετα με τα όσα έλεγαν οι υποστηρικτές ο βομβαρδισμός του ΝΑΤΟ δεν έφερε τα αποτελέσματα τα οποία ανέμεναν. 'Οχι μόνο δεν υπάρχει ειρήνη στην περιοχή, όχι μόνο δεν έχουν αμβλυνθεί οι διαφορές, αντίθετα, θα έλεγα, παρά την παρουσία στρατιωτικής δύναμης εκεί, οι αντιθέσεις και τα πάθη μεγαλώνουν. Και διατυπώνεται βάσιμα η υποψία ότι μπορεί να έχουμε νέα ανάφλεξη σε αυτή την πολύ δύσκολη περιοχή.
Δεν λύθηκαν, λοιπόν, τα προβλήματα. Αντίθετα, αυτό το οποίο
ζήσαμε
ήταν η ερήμωση πολλών πόλεων, ο θάνατος αμάχων, η ταλαιπωρία πολλών χιλιάδων προσφύγων και η οικολογική καταστροφή, η οποία δημιουργήθηκε και έχει επιπτώσεις στην ευρύτερη περιοχή.
Επομένως κύριε Πρόεδρε, εμείς δεν μπορούμε να συμφωνήσουμε με
Xυτήν
την αλλαγή χαρακτήρα που προσπαθούν σήμερα να περάσουν αυτοί που ουσιαστικά κυριαρχούν στα πλαίσια του ΝΑΤΟ.
Η δεύτερη πολύ σοβαρή πλευρά είναι η διαδικαστική πλευρά που δεν είναι όμως μόνο διαδικαστική. Με την αλλαγή του χαρακτήρα του ΝΑΤΟ, το ΝΑΤΟ ουσιαστικά διεκδικεί το δικαίωμα να παρεμβαίνει χωρίς αποφάσεις του Οργανισμού Ηνωμένων Εθνών, χωρίς αποφάσεις του Οργανισμού για την Ασφάλεια και τη Συνεργασία στην Ευρώπη, όπου το θεωρεί σκόπιμο. Και η νέα στρατιωτική δομή του ΝΑΤΟ -την οποία ουσιαστικά εισηγείται η συγκεκριμένη σύμβαση- αντιστοιχεί σε αυτήν τη νέα διαδικαστική πλευρά, σε αυτό το νέο διαδικαστικό δρόμο.
Κύριε Πρόεδρε, δεν μπορούμε να νομιμοποιήσουμε -και νομίζω ότι πρέπει να το σκεφθούμε όλοι πολύ σοβαρά- τη δυνατότητα στο ΝΑΤΟ να παρεμβαίνει
χωρίς αποφάσεις του Οργανισμού Ηνωμένων Εθνών, όπως έγινε πρόσφατα.Αντιλαμβάνομαι ότι ορισμένοι
μπορούν να θεωρούν το θέμα δευτερεύον, αλλά
δεν είναι, κύριε Πρόεδρε. Δεν είναι! Αφορά τις εξελίξεις που θα τις ζήσουμε όλοι στον πλανήτη για πάρα πολλά χρόνια. Γι'αυτούς τους δύο λόγους, κύριε Πρόεδρε, εμείς δεν μπορούμε 
να
δεχθούμε αυτήν τη συμφωνία. Επαναλαμβάνω ότι δεν πρόκειται για μία απλή στρατιωτική συμφωνία για τη νέα δομή. Η συμφωνία είναι η στρατιωτική έκφραση της αλλαγής του πολιτικού χαρακτήρα του ΝΑΤΟ και του τρόπου με τον οποίο παίρνονται οι αποφάσεις σήμερα και που νομιμοποιούν μία κατάσταση που την είδαμε και πρόσφατα στον πόλεμο στη Γιουγκοσλαβία και μπορεί να την ξαναδούμε αύριο με επικίνδυνες, για την ειρήνη, συνέπειες πολύ περισσότερο σε μία ευαίσθητη περιοχή, όπως αυτή που ζούμε.
Υπάρχουν και ορισμένα άλλα θέματα στη συγκεκριμένη συμφωνία, κύριε
Πρόεδρε, τα οποία δεν έχω το χρόνο να τα αναπτύξω και που αφορούν
καθαρά πλέον το στρατιωτικό χαρακτήρα με τον οποίο υλοποιείται η νέα δομή του ΝΑΤΟ και που έχει σχέση με το πώς συγκροτούνται τα στρατηγεία στην Ελλάδα και στην ευρύτερη περιοχή. Αυτή είναι μία πολύ μεγάλη συζήτηση, η οποία έχει γίνει παλαιότερα. Σήμερα δεν βλέπω να επανέρχεται. Υπάρχουν, όμως, πολλές επιφυλάξεις για τον τρόπο με τον οποίο συγκροτούνται αυτά τα στρατηγεία.
Κύριε Πρόεδρε, με βάση όλα αυτά εμείς δεν μπορούμε να
δεχθούμε τη
συμφωνία αυτή.
'Ερχομαι τώρα στη δεύτερη συμφωνία που αναφέρεται στην
υπογραφή
σύμβασης ανάμεσα στο Βορειοατλαντικό σύμφωνο και σε ορισμένες πρώην χώρες του Συμφώνου της Βαρσοβίας. Είναι μία συμφωνία για την ειρήνη.
Αυτήν τη συμφωνία εμείς θα μπορούσαμε να την ψηφίσουμε. Δεν έχει τον
ίδιο χαρακτήρα. Είναι μία συμφωνία που υπογράφουν οι χώρες που ανήκαν πριν στο Σύμφωνο της Βαρσοβίας με το ΝΑΤΟ για τη [ιασφάλιση της ειρήνης και της ασφάλειας στην περιοχή.
Είναι όμως αναμφισβήτητο γεγονός, κύριε Πρόεδρε, ότι αυτή η συμφωνία χρησιμοποιήθηκε ως το πρώτο βήμα για την περίφημη διεύρυνση του ΝΑΤΟ προς Ανατολάς, με την οποία διεύρυνση εμείς διαφωνούμε. Δεν αντιλαμβανόμαστε το λόγο. Και υπάρχουν αντιδράσεις, που δεν αφορούν μόνο την Αριστερά, κύριε Πρόεδρε, αλλά αφορούν πολλές ευρύτερες δυνάμεις σε όλο τον κόσμο όπου συζητείται σοβαρά. Λυπούμαι που στην Ελλάδα δεν γίνεται αυτή η πολύ σοβαρή συζήτηση για τα στρατηγικά συμφέροντα, που εξυπηρετούνται με τη διεύρυνση του ΝΑΤΟ προς Ανατολάς.
Υπάρχουν βασιμότατες αντιρρήσεις, ακόμα και στην άλλη πλευρά
του
Ατλαντικού και από δυνάμεις που δεν έχουν καμία σχέση με την Αριστερά.              Δηλαδή για ποιο λόγο γεωπολιτικά συμφέρει ακόμη και το ΝΑΤΟ, αν
υποθέσουμε ότι εξυπηρετεί τους σκοπούς που εξυπηρετεί αυτή η διεύρυνση,
ενώ θα έπρεπε να υπάρξει μια ενίσχυση της ευρωπαϊκής άμυνας, μια ενίσχυση της προσπάθειας η Ευρωπαϊκή 'Ενωση να έχει τους δικούς της αμυντικούς μηχανισμούς, μια προσπάθεια να ενισχυθεί η ευρωπαϊκή άμυνα σε σχέση με τη διεύρυνση της Ευρωπαϊκής 'Ενωσης. Αυτήν τη στιγμή συζητάμε τη διεύρυνση αυτή.
Για ποιο λόγο, λοιπόν, το ΝΑΤΟ έρχεται να καταλάβει αυτό το ζωτικό χώρο. Υπάρχουν πολλά σοβαρά ερωτήματα τα οποία αφορούν τη διεύρυνση και τα οποία δεν απαντώνται.
Για τους λόγους αυτούς, κύριε Πρόεδρε, εμείς δεν ψηφίζουμε αυτές τις συμφωνίες.
ΠΡΟΕΔΡΕΥΩΝ (Παναγιώτης Ν. Κρητικός): Ο ειδικός αγορητής του ΔΗ.Κ.ΚΙ. κ. Ρόκος έχει το λόγο.
ΓΕΩΡΓΙΟΣ ΡΟΚΟΣ: Κύριε Πρόεδρε, κυρίες και κύριοι συνάδελφοι, η
διάλυση της Σοβιετικής 'Ενωσης και του Συμφώνου της Βαρσοβίας άφησε το ΝΑΤΟ χωρίς προσχήματα και ρόλο. Χρονικά θα έπρεπε αυτό να έχει ήδη διαλυθεί.
Οι Αμερικανοί όμως, επειδή ήθελαν το ΝΑΤΟ ως στρατιωτικό οργανισμό ισχύος για την επιβολή της παγκοσμιοποίησης και της νέας τάξης πραγμάτων, αλλά και ως μηχανισμό πολιτικού ελέγχου της Ευρωπαϊκής 'Ενωσης και του πλανήτη, αναζήτησαν αγωνιωδώς νέο ρόλο.
Ο νέος ρόλος του ΝΑΤΟ εξαγγέλθηκε και συνυπογράφτηκε, δυστυχώς, και από τις ηγεσίες της Ευρωπαϊκής 'Ενωσης στην πρόσφατη Σύνοδο Κορυφής του ΝΑΤΟ στην Ουάσιγκτον. Στη νέα αυτή απαράδεκτη απόφαση προβλέπεται ότι το ΝΑΤΟ δικαιούται να παρεμβαίνει στρατιωτικά όπου το ίδιο κρίνει ότι παραβιάζονται τα ανθρώπινα και μειονωτικά δικαιώματα.
'Ετσι τα ζητήματα που δημιουργούνται είναι προφανή και σοβαρά.                 Κατάργηση της αρχής της εθνικής κυριαρχίας και της μη αναμίξεως στα
εσωτερικά ανεξαρτήτων κρατών. Αναγόρευση του ΝΑΤΟ σε παγκόσμιο χωροφύλακα
και διεθνή τρομοκράτη. Αν μάλιστα λάβουμε υπόψη μας ότι οι μειονότητες στον πλανήτη είναι απείρως περισσότερες από τον Xριθμό των κρατών και ότι η κοινοβουλευτική δημοκρατία δυτικού τύπου είναι η εξαίρεση, τότε η εφαρμογή αυτού του δόγματος σημαίνει πολέμους σε όλα τα μήκη και πλάτη της γης. Επειδή όμως κάτι τέτοιο είναι αδύνατον, το μόνο πιθανό είναι πόλεμοι εναντίον όσων αντιστρατεύονται τη θέληση των Αμερικανών και όσων παλεύουν για τις πανανθρώπινες αξίες ιστορικά επιβεβαιωμένες πατρίδα, ελευθερία, κοινωνική δικαιοσύνη, δημοκρατία.
Βέβαια, είναι αυτονόητο ότι η επιτυχία του νέου ρόλου του ΝΑΤΟ σημαίνει μαρασμό της Ευρωπαϊκής 'Ενωσης και ρήξη με τη Ρωσία. Σημαίνει ρήξη με την Κίνα. Σημαίνει αντισυσπειρώσεις αμυντικού χαρακτήρα στην απειλή σε όλα τα μήκη και πλάτη του κόσμου. Σημαίνει ακόμα έξαρση του εθνικισμού παγκοσμίως. Είναι η σχεδιασμένη παράνοια στις διεθνείς σχέσεις που εκφράζεται σήμερα.
Τελικά, επιστρέφουμε σε ένα ψυχρό πόλεμο όλων εναντίον όλων. Αυτή τη
φορά όμως θα έχουμε και μια πρωτοφανή καχυποψία στις διεθνείς σχέσεις.              Πιο συγκεκριμένα, όπως και με άλλη ευκαιρία έχουμε πει σ'αυτήν την
Αίθουσα, κύριε Πρόεδρε, η νέα τάξη πραγμάτων, που οραματίζονται οι ΗΠΑ προβλέπει την παγκόσμια ηγεμονία τους με μοχλούς την παγκοσμιοποίηση των οικονομιών και τον παγκόσμιο επιθετικό ρόλο του ΝΑΤΟ για να την επιβάλει στους δύστροπους
που αντιστέκονται ή θα αντισταθούν στο μέλλον.
Βεβαίως προβλέπει και ρόλους ιδιαίτερους για τους
συνεργάσιμους,
ασφαλώς κάτω από την αμερικανική ηγεσία και ηγεμονία. Αυτό, δυστυχώς, εμείς αντιγράφουμε και με τη σημερινή κύρωση. Δεν είναι δυνατόν να προωθείς παγκοσμιοποίηση της ηγεμονίας με διακίνηση δύο τρισεκατομμυρίων δολαρίων ημερησίως και να μη διαθέτεις παγκόσμιο σιδερένιο βραχίονα για την προστασία τους. Χωρίς το σιδερένιο βραχίονα αστοχεί και η παγκοσμιοποίηση της οικονομίας. Εμείς τραβάμε τα χέρια αυτού του βραχίονα για να μεγαλώσει.
Η πτυχή αυτού του μεγαλομανούς, αλαζονικού και πρωτοφανούς σε βαρβαρότητα σχεδιασμού στην ανθρώπινη ιστορία δοκιμάζεται στο Κόσοβο και χθες και σήμερα και στη Γιουγκοσλαβία στο σύνολό της. Το Κόσοβο είναι ένα ανεξάρτητο τμήμα του κυρίαρχου αυτού κράτους της Γιουγκοσλαβίας, που δεν επιτέθηκε σε κανένα κράτος-μέλος του ΝΑΤΟ. Επιπλέον ούτε η απόφαση του Συμβουλίου Ασφαλείας του ΟΗΕ υπάρχει που να προβλέπει οτιδήποτε. Η γενική δοκιμή του νέου ρόλου, της νέας δομής του ΝΑΤΟ επιβεβαιώνεται.
Η επίθεση του ΝΑΤΟ είναι διπλά παράνομη και με τα άρθρα 5 και 6 του
ΝΑΤΟ, αλλά και με βάση τη Χάρτα του ΟΗΕ, αλλά γίνεται στα πλαίσια των αναγκών των ΗΠΑ να εφαρμόσουν με κάθε θυσία η νέα τάξη πραγμάτων στη διπλή παγκοσμιοποίηση δηλαδή την ηγεμονία του κόσμου κάτω από την ηγεσία τους.
Σ' αυτήν την αναμέτρηση που γίνεται στη Γιουγκοσλαβία και που συνεχίζεται και που ίσως συνεχιστεί και επεκταθεί περαιτέρω, διαπιστώνει κανείς την αλαζονία και την αλαζονική επιδίωξη του νέου δόγματος του ΝΑΤΟ. Η διεύρυνση είναι μία \πιθετικότητα στο υπογάστριο της πρώην Σοβιετικής 'Ενωσης της ίδιας της Ρωσίας. Είναι επικίνδυνο, όμως, γιατί η Ρωσία αισθάνεται ήδη περικυκλωμένη από αυτές τις επεκτάσεις και από αυτές τις προσεγγίσεις. Δεν είναι τόσο απλά τα πράγματα. Ας μην ξεχνάμε ότι η Ρωσία είναι μία πυρηνική δύναμη, είναι μία αχανής χώρα, η οποία ανασυγκροτείται. Μην ξεχνάμε τις προσπάθειες και τις διεθνείς διπλωματικές κινήσεις και επαφές που γίνονται μεταξύ Ρωσίας και Κίνας.
'Ολα αυτά θα πρέπει να μας κάνουν επιφυλακτικούς,
λιγότερο δοτικούς
με αυτά που επιβάλλονται σήμερα με την εγκατάσταση των S300 ή την παράδοση του Οτσαλάν και με τις νέες συμφωνίες του Ελσίνκι, που υπονομεύουν έτσι και αλλιώς τα κυριαρχικά μας δικαιώματα. Δυστυχώς φοβόμαστε ότι αν δεν αλλάξουμε τακτική, αν δεν στραφούμε τουλάχιστον σ' αυτήν τη φάση εμείς επιθετικά σ' αυτό το νέο, που πρέπει να δημιουργηθεί στην Ευρωπαϊκή 'Ενωση, τη ΔΕΕ, εάν και εμείς την υπονομεύουμε, αν ενισχύουμε αυτόν το βραχίονα του ΝΑΤΟ, πολύ φοβάμαι ότι εμείς θα είμαστε η αιτία με τις δικές μας αποφάσεις, να ολοκληρωθεί αυτό το σχέδιο επιβολής της νέας τάξης πραγμάτων.
Καταψηφίζουμε και τις δύο συμβάσεις, κύριε Πρόεδρε. 
ΠΡΟΕΔΡΕΥΩΝ (Παναγιώτης Ν. Κρητικός): Ο κύριος Υπουργός έχει το λόγο. 
ΔΗΜΗΤΡΙΟΣ ΑΠΟΣΤΟΛΑΚΗΣ (Υφυπουργός Εθνικής 'Αμυνας): Κύριε Πρόεδρε, θα
ήθελα να τονίσω και να σημειωθεί ιδιαίτερα ότι οι συμφωνίες αυτές έχουν αποσταλεί προς ψήφιση στη Βουλή από το Νοέμβριο σε χρόνο ανύποπτο και σε καμία σχέση με τις εκλογές. Οι εκλογές ήταν ένα χρόνο μπροστά. Αν οι εκλογές ήρθαν νωρίτερα, αυτό δεν σημαίνει ότι θα αναβάλουμε την εργασία ούτε την κυβερνητική ούτε την κοινοβουλευτική.
Ευχαριστώ.
ΠΡΟΕΔΡΕΥΩΝ (Παναγιώτης Ν. Κρητικός): Ολοκληρώθηκε η συζήτηση επί των από κοινού συζητηθέντων σχεδίων νόμων που κυρώνουν συμβάσεις και τίθενται σε ψηφοφορία.
Ερωτάται το Σώμα: Γίνεται δεκτό το νομοσχέδιο του Υπουργείου Μεταφορών και Επικοινωνιών: "Κύρωση των τροποποήσεων του
άρθρου ΧΙΧ της Σύμβασης Ιδρύσεως του Ευρωπαϊκού Οργανισμού Δορυφορικών Τηλεπικοινωνιών "EUTELSAT" και του άρθρου 22 της Συμφωνίας Εκμεταλλεύσεως του Οργανισμού";
ΠΟΛΛΟΙ ΒΟΥΛΕΥΤΕΣ: Δεκτό, δεκτό.
ΔΗΜΗΤΡΙΟΣ Β. ΚΩΣΤΟΠΟΥΛΟΣ (Ε' Αντιπρόεδρος της Βουλής): Κατά πλειοψηφία.
ΠΡΟΕΔΡΕΥΩΝ (Παναγιώτης Ν. Κρητικός): Συνεπώς το νομοσχέδιο του Υπουργείου Μεταφορών και Επικοινωνιών: "Κύρωση των τροποποήσεων του άρθρου ΧΙΧ της Σύμβασης Ιδρύσεως του Ευρωπαϊκού Οργανισμού Δορυφορικών Τηλεπικοινωνιών "EUTELSAT" και του άρθρου 22 της Συμφωνίας Εκμεταλλεύσεως του Οργανισμού" έγινε δεκτό κατά πλειοψηφία κατ' αρχήν, κατ' άρθρον και στο σύνολο σε μόνη συζήτηση και έχει ως εξής:
(To κείμενο του ψηφισθέντος νομοσχεδίου υπάρχει στο τεύχος των Πρακτικών της Βουλής)
ΠΡΟΕΔΡΕΥΩΝ (Παναγιώτης Ν. Κρητικός): Ερωτάται το Σώμα: 
Γίνεται δεκτό το νομοσχέδιο του Υπουργείου 'Αμυνας: "Κύρωση της Συμφωνίας για την ασφάλεια των πληροφοριών μεταξύ των K\ρών της Συνθήκης του Βορείου Ατλαντικού";
ΠΟΛΛΟΙ ΒΟΥΛΕΥΤΕΣ: Δεκτό, δεκτό.
ΔΗΜΗΤΡΙΟΣ Β. ΚΩΣΤΟΠΟΥΛΟΣ (Ε' Αντιπρόεδρος της Βουλής): Κατά πλειοψηφία.
ΠΡΟΕΔΡΕΥΩΝ (Παναγιώτης Ν. Κρητικός): Συνεπώς το νομοσχέδιο του Υπουργείου Εθνικής 'Αμυνας: "Κύρωση της Συμφωνίας για την ασφάλεια των πληροφοριών μεταξύ των Μερών της Συνθήκης του Βορείου Ατλαντικού" έγινε δεκτό κατά πλειοψηφία κατ' αρχήν, κατ' άρθρον και στο σύνολο σε μόνη συζήτηση και έχει ως εξής: 
(To κείμενο του ψηφισθέντος νομοσχεδίου υπάρχει στο τεύχος των Πρακτικών της Βουλής)
ΠΡΟΕΔΡΕΥΩΝ (Παναγιώτης Ν. Κρητικός): Ερωτάται το Σώμα: Γίνεται δεκτό το νομοσχέδιο του Υπουργείου Εθνικής 'Αμυνας: "Κύρωση της Συμφωνίας μεταξύ των Κρατών - Μερών της Συνθήκης του Βορείου Ατλαντικού και των άλλων Κρατών που συμμετέχουν στη Σύμπραξη για την Ειρήνη σχετικά με το νομικό καθεστώς των Δυνάμεών τους και του Πρόσθετου Πρωτοκόλλου στη Συμφωνία"; 
ΠΟΛΛΟΙ ΒΟΥΛΕΥΤΕΣ: Δεκτό, δεκτό.
ΔΗΜΗΤΡΙΟΣ Β. ΚΩΣΤΟΠΟΥΛΟΣ (Ε' Αντιπρόεδρος της Βουλής): Κατά πλειοψηφία.
ΠΡΟΕΔΡΕΥΩΝ (Παναγιώτης Ν. Κρητικός): Συνεπώς το νομοσχέδιο του Υπουργείου Εθνικής 'Αμυνας: "Κύρωση της Συμφωνίας μεταξύ των Κρατών Μερών της Συνθήκης του Βορείου Ατλαντικού και των άλλων Κρατών που συμμετέχουν στη Σύμπραξη για την Ειρήνη σχετικά με το νομικό καθεστώς των Δυνάμεών τους και του Πρόσθετου Πρωτοκόλλου στη Συμφωνία" έγινε δεκτό κατά πλειοψηφία, κατ' αρχήν, κατ' άρθρον και στο σύνολο σε μόνη συζήτηση και έχει ως εξής:
(To κείμενο του ψηφισθέντος νομοσχεδίου υπάρχει στο
τεύχος των Πρακτικών της Βουλής)
ΠΡΟΕΔΡΕΥΩΝ (Παναγιώτης Ν. Κρητικός): Ερωτάται το Σώμα: Γίνεται δεκτό το νομοσχέδιο του Υπουργείου Εθνικής 'Αμυνας: "Κύρωση της Συμφωνίας μεταξύ της Ελληνικής Δημοκρατίας και του Ανώτατου Στρατηγείου Συμμαχικών Δυνάμεων Ευρώπης (SHAPE) για τους ειδικούς όρους που θα διέπουν την εγκατάσταση και λειτουργία Διεθνών Στρατηγείων στην Ελληνική Επικράτεια"; 
ΠΟΛΛΟΙ ΒΟΥΛΕΥΤΕΣ: Δεκτό, δεκτό.
ΔΗΜΗΤΡΙΟΣ Β. ΚΩΣΤΟΠΟΥΛΟΣ (Ε' Αντιπρόεδρος της Βουλής): Κατά πλειοψηφία.
ΠΡΟΕΔΡΕΥΩΝ (Παναγιώτης Ν. Κρητικός): Συνεπώς το νομοσχέδιο του Υπουργείου Εθνικής 'Αμυνας: "Κύρωση της Συμφωνίας μεταξύ της Ελληνικής Δημοκρατίας και του Ανώτατου Στρατηγείου Συμμαχικών Δυνάμεων Ευρώπης (SHAPE) για τους ειδικούς όρους που θα διέπουν την εγκατάσταση και λειτουργία Διεθνών Στρατηγείων στην Ελληνική Επικράτεια" έγινε δεκτό κατά πλειοψηφία κατ' αρχήν, κατ' άρθρον και στο σύνολο σε μόνη συζήτηση και έχει ως εξής:
(To κείμενο του ψηφισθέντος νομοσχεδίου υπάρχει στο
τεύχος των Πρακτικών της Βουλής)
ΠΡΟΕΔΡΕΩΝ (Παναγιώτης Ν. Κρητικός): Παρακαλώ το Σώμα να εξουσιοδοτήσει το Προεδρείο για την υπ' ευθύνη του επικύρωση των Πρακτικών ως προς τη ψήφιση στο σύνολο των παραπάνω νομοσχεδίων.
ΠΟΛΛΟΙ ΒΟΥΛΕΥΤΕΣ: Μάλιστα, μάλιστα.
ΠΡΟΕΔΡΕΥΩΝ (Παναγιώτης Ν. Κρητικός): Παρεσχέθη η ζητηθείσα
εξουσιοδότηση.
Συνέχιση της συζήτησης επί των άρθρων και του συνόλου του σχεδίου νόμου του Υπουργείου Πολιτισμού: "'Ιδρυση Εταιρείας "ΟΛΥΜΠΙΑΚΟ ΧΩΡΙΟ 2004", προστασία Ολυμπιακών Συμβόλων και Σημάτων και άλλες διατάξεις".
Σήμερα θα συζητηθούν τα άρθρα. Κύριε Σαρρή, έχετε καμία συγκεκριμένη
πρόταση για το πώς θα συζητηθούν τα άρθρα του νομοσχεδίου; Πώς συζητήθηκαν στην επιτροπή;
ΔΗΜΗΤΡΙΟΣ ΣΑΡΡΗΣ: Θα ήθελα να κάνω την εξής πρόταση. Επειδή
στη
συζήτηση επί της αρχής και λόγω του χαρακτήρα του νομοσχεδίου, διήλθαμε διεξοδικά τα άρθρα και επειδή η παρουσίασή τους στην Αίθουσα θα είναι ουσιαστικά περιληπτική, θα ήθελα να τα συζητήσουμε σε μία ενότητα, όπως
έγινε κατά βάση και στην επιτροπή. 'Ετσι να περιοριστούμε στην επόμενη συνεδρίαση, αν κάτι έχει μείνει, στις τροπολογίες.
ΠΡΟΕΔΡΕΥΩΝ (Παναγιώτης Ν. Κρητικός): 'Εχουμε συμφωνήσει να συζητηθεί σε τρεις συνεδριάσεις. Επομένως θα μείνει τμήμα του νομοσχεδίου για την επόμενη συνεδρίαση.
ΔΗΜΗΤΡΙΟΣ ΣΑΡΡΗΣ: Υπάρχουν τροπολογίες, οι οποίες μπορούν να συζητηθούν στη συνεδρίαση της Τρίτης ή αν υπάρχει κάποιο υπόλοιπο άρθρων.  Νομίζω όμως ότι διεξήλθαμε τόσο αναλυτικά τα άρθρα που και να τα σπάσουμε και σε δύο ενότητες, είναι απώλεια χρόνου. Δεν υπάρχει λόγος.
ΠΡΟΕΔΡΕΥΩΝ (Παναγιώτης Ν. Κρητικός): Η κ. Πετραλιά έχει το
λόγο.
ΦΑΝΗ ΠΕΤΡΑΛΙΑ-ΠΑΛΛΗ: Αυτό το νομοσχέδιο είναι ένα νομοσχέδιο που θα
μπορούσε να είναι δεκαεπτά νομοσχέδια. Είναι ετερόκλητα τα άρθρα. Θα μπορούσαμε να συζητήσουμε ως πρώτη ενότητα μέχρι το άρθρο 7, που φτάνουμε στην εναρμόνιση με την οδηγία της ΕΟΚ. Δηλαδή ουσιαστικά για το Ολυμπιακό Χωριό και το 2004 είναι μέχρι και το άρθρο 6. Από εκεί και πέρα το κάθε άρθρο είναι διαφορετικό. Θα μπορούσαμε να συζητήσουμε την ενότητα μέχρι το άρθρο 7 και πολύ γρήγορα να περάσουμε τα υπόλοιπα άρθρα.
 Yπάρχουν και κάποια άρθρα, τα οποία εμείς θα τα ψηφίσουμε. Δεν
πρόκειται να τα καταψηφίσουμε. Αλλά δεν μπορούμε όλα μαζί ως μία ενότητα.  Αλίμονο! Διότι τα άρθρα τα οποία αφορούν το Ολυμπιακό Χωριό και το 2004 είναι μέχρι και το 6.
ΠΡΟΕΔΡΕΥΩΝ (Παναγιώτης Ν. Κρητικός): Ναι, αλλά τα επόμενα άρθρα ένα προς ένα ενδεχομένως να πάρουν πολύ χρόνο. Θα έλεγα να εντοπίσουμε τα
άρθρα που δεν έχουν καθόλου συζήτηση και να τα βάλουμε σε άλλη μία ενότητα. 'Η μάλλον θα έλεγα εκείνο που συνήθως λέει ο κύριος Πρόεδρος, να τα πάμε σε δύο ενότητες, εκτός αν νομίζετε ότι κάποια από τα άρθρα μετά το άρθρο 7 έχουν ιδιαίτερη συζήτηση, οπότε μπορούν να συζητηθούν ξεχωριστά. 
ΦΑΝΗ ΠΕΤΡΑΛΙΑ-ΠΑΛΛΗ: Μέχρι και το άρθρο 6 να τα συζητήσουμε ως μία ενότητα και από εκεί και πέρα να πάμε τα υπόλοιπα άλλη μία ενότητα.  Βεβαίως σας λέω ότι είναι τελείως διαφορετικά _έματα.
ΠΡΟΕΔΡΕΥΩΝ (Παναγιώτης Ν. Κρητικός): Μπορούμε, όμως, να τα συνενώσουμε και να κάνουμε μια κοινή συζήτηση για όλα με αναφορές στο καθένα.
ΦΑΝΗ ΠΕΤΡΑΛΙΑ-ΠΑΛΛΗ: Καλώς.
ΕΛΙΣΑΒΕΤ ΠΑΠΑΔΗΜΗΤΡΙΟΥ: Κύριε Πρόεδρε, να προτείνω κάτι, για
να τελειώνουμε πιο γρήγορα, στο οποίο ξέρω ότι η εισηγήτριά μας συμφωνεί, ίσως και η κυρία Υπουργός.
Μήπως μπορούμε να ξεχωρίσουμε ποια άρθρα είναι αυτά στα οποία ομόφωνα συμφωνούμε; Είναι η κύρωση της κοινοτικής πρόβλεψης κλπ.
ΠΡΟΕΔΡΕΥΩΝ (Παναγιώτης Ν. Κρητικός): Ναι, αλλά τα άρθρα 1 έως 6θα συζητηθούν σε μια ενότητα. Από κει και πέρα μπορούμε να
το δούμε.
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): Κύριε Πρόεδρε,
μου
επιτρέπετε;
ΠΡΟΕΔΡΕΥΩΝ (Παναγιώτης Ν. Κρητικός): Ορίστε, κυρία Παπαζώη. 
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): Προτείνω να 
τελειώσουμε
σήμερα ολόκληρο το νομοσχέδιο εκτός από τις τροπολογίες. 
ΠΡΟΕΔΡΕΥΩΝ (Παναγιώτης Ν. Κρητικός): Σ' αυτό μείναμε 
σύμφωνοι.
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): Κύριε Πρόεδρε, θα
ήθελα να
κάνω κάποιες αλλαγές, κάποιες τροποποιήσεις. Να τις πω τώρα; 
ΠΡΟΕΔΡΕΥΩΝ (Παναγιώτης Ν. Κρητικός): Ναι, να προηγηθούν οι τροποποιήσεις.
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): Στο άρθρο 1, στη παράγραφο 12 συμπληρώνεται εκτός των Υπουργών Εργασίας και Κοινωνικών Ασφαλίσεων -διαβάζω- το εξής: "Εποπτεύοντες Υπουργοί για την εφαρμογή της παραγράφου αυτής είναι οι Υπουργοί Εργασίας και Κοινωνικών Ασφαλίσεων και Πολιτισμού". 
Πρόκειται για την εκπόνηση των μελετών. Είναι για τους κανονισμούς.
ΦΑΝΗ ΠΕΤΡΑΛΙΑ-ΠΑΛΛΗ: Δεν έχει σχέση το Υ.ΠΕ.ΧΩ.Δ.Ε.;
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): 'Οχι, στην ανώνυμη
εταιρεία
δεν είναι το Υ.ΠΕ.ΧΩ.Δ.Ε.
ΦΑΝΗ ΠΕΤΡΑΛΙΑ-ΠΑΛΛΗ: Το Υ.ΠΕ.ΧΩ.Δ.Ε. δεν θα έχει καμία σχέση;
 ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): Με συγχωρείτε, για τους
κανονισμούς λειτουργίας μιλάμε.
ΦΑΝΗ ΠΕΤΡΑΛΙΑ-ΠΑΛΛΗ: Το 12 λέει "μελετών".
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): Τους κανονισμούς, όχι τις
μελέτες.
ΦΑΝΗ ΠΕΤΡΑΛΙΑ-ΠΑΛΛΗ: Με τι έχουν σχέση αυτοί οι κανονισμοί; 
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): Η παράγραφος 8, του άρθρου 5, του ν. 2229, αφορά τους κανονισμούς, όπως σας είπα, για την περίπτωση των μελετών και την εκτέλεση των έργων. Για κανονισμούς!
ΦΑΝΗ ΠΕΤΡΑΛΙΑ-ΠΑΛΛΗ: Τότε γιατί δεν προσθέτουμε, για τους κανονισμούς που αφορούν την εκπόνηση μελετών κλπ.; Οι !ανονισμοί είναι δουλειά του Υ.ΠΕ.ΧΩ.Δ.Ε.
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): Οι κανονισμοί είναι διαδικαστικοί, δεν είναι επί του περιεχομένου.
ΕΛΙΣΑΒΕΤ ΠΑΠΑΔΗΜΗΤΡΙΟΥ: 'Εχουμε τον άλλο νόμο 2229 εδώ, για
να τον
δούμε;
ΦΑΝΗ ΠΕΤΡΑΛΙΑ-ΠΑΛΛΗ: Πρέπει να είναι στα τροποποιούμενα
μπροστά. 
ΠΡΟΕΔΡΕΥΩΝ (Παναγιώτης Ν. Κρητικός): Θα
παρακαλέσω να διανεμηθεί
μετά.
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): Ναι.
Σας διαβάζω. "Η εκπόνηση των μελετών και η εκτέλεση των έργων των
εταιρειών, καθώς και οι συναφείς προμήθειες και εργασίες γίνονται κατ'εξαίρεση από κάθε κείμενη διάταξη, πλην εκείνων του δικαίου της Ευρωπαϊκής 'Ενωσης σχετικά με την ανάθεση μελετών και εκτέλεση δημοσίων έργων για τη διενέργεια κρατικών προμηθειών". Κάθε ανώνυμη εταιρεία που αναλαμβάνει
ένα τέτοιο αντικείμενο φτιάχνει τους κανονισμούς της, όπως αντίστοιχους κανονισμούς έχει φτιάξει η Α.Ε. της οργανωτικής επιτροπής.             Αυτοί οι κανονισμοί, αντί να υπογράφονται από τον Υπουργό Εργασίας και
Κοινωνικών Ασφαλίσεων, υπογράφονται και από τον Υπουργό Πολιτισμού, με την έννοια της εποπτείας των ολυμπιακών έργων. 'Οχι με την έννοια ότι έχουμε κάποια ειδικότητα, αλλά με την έννοια ότι επειδή πρόκειται για ολυμπιακό έργο και η ευθύνη της εποπτείας γενικότερα της διοργάνωσης των Ολυμπιακών έργων εποπτεύεται από τον Υπουργό Πολιτισμού, μ'αυτήν την έννοια. 
ΦΑΝΗ ΠΕΤΡΑΛΙΑ-ΠΑΛΛΗ: Μήπως αυτήν την παράγραφο θα έπρεπε να την δούμε. Πέραν της τροποποιήσεως που λέτε, να προστεθεί και ο Υπουργός ΠΕΧΩΔΕ. Είναι κάτι που θέλουμε να το πούμε. 
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): Εγώ προσωπικά δεν έχω 
καμία
αντίρρηση.
ΦΑΝΗ ΠΕΤΡΑΛΙΑ-ΠΑΛΛΗ: Το λέμε με την έννοια πώς το σκέπτεσθε
σαν
φιλοσοφία.
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): Εγώ δεν έχω καμία αντίρρηση. 
ΦΑΝΗ ΠΕΤΡΑΛΙΑ-ΠΑΛΛΗ: Γιατί λέει για εκπόνηση μελετών.
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): Εδώ μιλάει για μελέτες, εκτέλεση και συναφείς προμήθειες. Είναι το σύνολο των αντικειμένων, τα οποία αναλαμβάνει η συγκεκριμενη εταιρεία. Για  το σύνολο, λοιπόν, αυτών των αντικειμένων είτε αφορά προμήθειες είτε κλπ. βγαίνουν ειδικοί κανονισμοί. 
ΕΛIΣΑBET ΠΑΠΑΔΗΜΗΤΡΙΟΥ: Αφορά δημόσια έργα...
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): Αφορά μελέτες, κατασκευές και προμήθειες.
ΦΑΝΗ ΠΕΤΡΑΛΙΑ-ΠΑΛΛΗ: Εμείς προτείνουμε να μπει και ο Υπουργός ΠΕΧΩΔΕ. Δεν έχουμε αντίρρηση για τον Υπουργό Πολιτισμού, αλλά θεωρούμε ότι πρέπει σαφώς να είναι και ο Υπουργός ΠΕ.ΧΩ.Δ.Ε. ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): Εγώ προσωπικά δεν έχω αντίρρηση.
ΦΑΝΗ ΠΕΤΡΑΛΙΑ-ΠΑΛΛΗ: Θα υπάρξει πρόβλημα, γι'αυτό σας το
"b#ε.
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): 'Οχι, πρόβλημα δεν
υπάρχει,
γιατί κάθε ανώνυμη εταιρεία έχει το δικαίωμα να κάνει αυτούς τους κανονισμούς. Απλώς εμείς βάζουμε ότι αυτοί οι κανονισμοί θα εγκρίνονται και από τον Υπουργό Εργασίας και από τον Υπουργό Πολιτισμού, ...
ΦΑΝΗ ΠΕΤΡΑΛΙΑ-ΠΑΛΛΗ: Θέλετε να βάλουμε τη λέξη "κανονισμούς" για να ξεκαθαρίσει; Αλλά και πάλι πρέπει να μπει ο Υπουργός ΠΕΧΩΔΕ. Αυτό λέμε.  Δηλαδή η παρατήρηση είναι ότι πρέπει να μιλήσουμε για κανονισμούς, για να μη φαίνεται εκπόνηση μελετών, γιατί έτσι όπως είναι διατυπωμένο το άρθρο σημαίνει πριν προσθέσουμε τον Υπουργό Πολιτισμού...
ΠΡΟΕΔΡΕΥΩΝ (Παναγιώτης Ν. Κρητικός): Παρακαλώ, όχι, γίνεται συζήτηση επί της ουσίας. Να κάνει τις διατυπώσεις η κυρία Υπουργός και μετά να μιλήσετε.
ΦΑΝΗ ΠΕΤΡΑΛΙΑ-ΠΑΛΛΗ: Είναι σωστό αυτό που λέτε, κύριε
Πρόεδρε.
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): Η παράγραφος 13 του
ίδιου
άρθρου, του άρθρου 1, επειδή έγινε όλη αυτή η συζήτηση χθες, αναδιατυπώνεται ως εξής: "Προς εκπλήρωση του σκοπού της, όσον αφορά τη διεθνή ζώνη του Ολυμπιακού Χωριού, η εταιρεία μπορεί να ιδρύει άλλες εταιρείες ή να συμμετέχει σε εταιρείες". Διευκρινίζουμε, δηλαδή, ότι η ανώνυμος εταιρεία του ΟΕΚ για το Ολυμπιακό Χωριό μπορεί να ιδρύει εταιρείες ή να συμμετέχει σε εταιρείες σε ό,τι αφορά τη διεθνή ζώνη.
Η παράγραφος 3 του άρθρου 3 αναδιατυπώνεται ως εξής: "Μπορεί επίσης
στα πλαίσια των αρμοδιοτήτων της να συνιστά ομάδες εργασίας
και επιτροπές, η αποζημίωση των οποίων καθορίζεται με κοινή απόφαση των Υπουργών Πολιτισμού και Οικονομικών". 'Ηταν με απόφαση μόνο του Υπουργού Πολιτισμού και βάλαμε και τον Υπουργό Οικονομικών γιατί κάθε αποζημίωση προϋποθέτει και την υπογραφή του Υπουργού Οικονομικών.
Αναφέρεται "με κοινή απόφαση των Υπουργών Πολιτισμού και Οικονομικών". Στην παράγραφο 4, διαγράφεται το τελευταίο εδάφιό της.
ΕΛΙΣΑΒΕΤ ΠΑΠΑΔΗΜΗΤΡΙΟΥ: Δηλαδή πώς γίνεται η απόσπαση;
 ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): Η απόσπαση γίνεται και διά
μέσου των υπηρεσιακών συμβουλίων, τα οποία συνήθως καθυστερούν. 
ΠΡΟΕΔΡΕΥΩΝ (Παναγιώτης Ν. Κρητικός): Θα τα πείτε στην αγόρευσή σας
αυτά. Αφήστε την κυρία Υπουργό να ολοκληρώσει τις παρατηρήσεις της, όπως γίνεται κατά πάγιο τρόπο σ'αυτήν την Αίθουσα για δεκαετίες ολόκληρες και μετά κάνετε τις παρατηρήσεις σας.
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): Στο άρθρο 4, στην παράγραφο 3 του άρθρου αυτού, το τέταρτο εδάφιο αναδιατυπώνεται το εξής: "Με την ίδια ως άνω απόφαση καθορίζονται τα δικαιολογητικά, οι απαραίτητες μελέτες που πρέπει να υποβληθούν για τη χορήγηση έγκρισης των πιο πάνω εργασιών, ο χρόνος ισχύος της, καθώς και ο χρόνος διατηρήσεως +`$ εγκαταστάσεων, ο οποίος δεν μπορεί να υπερβαίνει τους έξι μήνες μετά την τέλεση των Ολυμπιακών Αγώνων".
ΦΑΝΗ ΠΕΤΡΑΛΙΑ-ΠΑΛΛΗ: Πού είναι αυτό, κυρία Υπουργέ;
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): Είναι στο άρθρο 4 παράγραφος 3.
ΦΑΝΗ ΠΕΤΡΑΛΙΑ-ΠΑΛΛΗ: Λέτε για το άρθρο 4, που αναφέρεται στη συμπλήρωση και τροποποίηση του ν.2730;
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): Είναι αυτό το άρθρο, που
αφορά πρακτικά τις προσωρινές εγκαταστάσεις στον ιππόδρομο. 
ΦΑΝΗ ΠΕΤΡΑΛΙΑ-ΠΑΛΛΗ: Το άρθρο 4 αναφέρεται στη συμπλήρωση και τροποποίηση του ν.2730.
ΠΡΟΕΔΡΕΥΩΝ (Παναγιώτης Ν. Κρητικός): Δεν θα τελειώσουμε ποτέ με τις παρατηρήσεις της κυρίας Υπουργού. Δεν μπορείτε να αγορεύσετε και μετά κάνει τις παρατηρήσεις, κάτι που θα ήταν εις βάρος του νομοσχεδίου.
ΦΑΝΗ ΠΕΤΡΑΛΙΑ-ΠΑΛΛΗ: Δεν μπορώ να το βρω, κύριε Πρόεδρε. 
ΠΡΟΕΔΡΕΥΩΝ (Παναγιώτης Ν. Κρητικός): Θα το βρείτε στην 
πορεία.
Παρακαλώ συνεχίστε, κυρία Υπουργέ, διαβάζοντας τις τροποποιήσεις. Εν συνεχεία, θα δοθεί ο λόγος στους ομιλητές, αφού διανείμετε και εκείνα τα οποία εσείς έχετε διατυπώσει τώρα για πλήρη ενημέρωση των συναδέλφων.
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): Στο άρθρο 4
παράγραφος 3
εδάφιο τέταρτο αναφέρεται...
ΦΑΝΗ ΠΕΤΡΑΛΙΑ-ΠΑΛΛΗ: Πείτε μας πώς έχει τώρα.
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): Συμπληρώνεται το εξής: "Ο χρόνος διατηρήσεως των εγκαταστάσεων, ο οποίος δεν μπορεί να υπερβαίνει τους έξι μήνες μετά την τέλεση των Ολυμπιακών Αγώνων". Είναι αυτό το οποίο θέσατε, για να είμαστε σίγουροι ότι θα απομακρυνθούν. Βάζουμε, λοιπόν, το χρονικό διάστημα των έξι μηνών.
ΦΑΝΗ ΠΕΤΡΑΛΙΑ-ΠΑΛΛΗ: Είναι πολύ μικρός ο χρόνος.
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): Πολύ μικρός για την απομάκρυνση.
ΦΑΝΗ ΠΕΤΡΑΛΙΑ-ΠΑΛΛΗ: Αυτές είναι τεράστιες εγκαταστάσεις. 
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): Εντάξει, αν συμφωνείτε, να το κάνουμε δώδεκα μήνες.
ΦΑΝΗ ΠΕΤΡΑΛΙΑ-ΠΑΛΛΗ: Δεν είναι εφικτό το διάστημα των έξι μηνών. Εμάς μας ικανοποιεί, αλλά νομίζω ότι δεν είναι εφικτό. Μακάρι να ήταν.
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): Ωραία, να βάλουμε τότε δώδεκα
μήνες.
ΦΑΝΗ ΠΕΤΡΑΛΙΑ-ΠΑΛΛΗ: 'Οχι, δεν έχουμε καμία αντίρρηση. Θα το αφήσουμε έτσι, αλλά το θεωρώ λίγο...
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): Στο ίδιο άρθρο, στην παράγραφο 6, που αφορά τα θέματα του πάρκινγκ στον ΟΑΚΑ, που αφορά το θέμα της αποζημίωσης των ιδιωτών που έχουν...
ΦΑΝΗ ΠΕΤΡΑΛΙΑ-ΠΑΛΛΗ: Είναι για την αποβολή των μισθωτών; 
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): Ναι. Αντικαθίσταται ο αριθμός 6, δηλαδή είναι η αποζημίωση για έξι μήνες, με τον αριθμό 12. Μια που τώρα έχει αυξηθεί η αποζημίωση γενικώς για +&,* ιδιώτες, πιστεύουμε ότι το κράτος πρέπει να ακολουθήσει αντίστοιχο κανόνα.
Στο άρθρο 4, στην παράγραφο 10, στο τέλος της παραγράφου
αυτής,
εκεί που λέει "για την κάλυψη των δαπανών των ανωτέρω απαλλοτριώσεων, η παραπάνω εταιρεία δύναται να διαθέτει τα αναγκαία ποσά με απευθείας κατάθεση στο Ταμείο Παρακαταθηκών και Δανείων υπέρ των εκάστοτε δικαιούχων της σχετικής αποζημίωσης, συμπληρώνεται το εξής: "για την κάλυψη των δαπανών των ανωτέρω έργων και εγκαταστάσεων, η παραπάνω εταιρεία δύναται να καταβάλει τα αναγκαία ποσά στη Γενική Γραμματεία Αθλητισμού".
(Στο σημείο αυτό την Προεδρική 'Εδρα καταλαμβάνει ο Ε'
Αντιπρόεδρος
της Βουλής, κ. ΔΗΜΗΤΡΙΟΣ ΚΩΣΤΟΠΟΥΛΟΣ)
Αυτό είναι μια νομοτεχνική προσθήκη, είναι απλώς μια διευκρίνιση.
Στο άρθρο 4 επίσης, η περίπτωση β', της παργράφου 11, ενώ προβλέπαμε ότι με κοινή υπουργική απόφαση -σας το λέω επί της ουσίας τώρα- θα εδημιουργείτο η ΕΥΔΕ, τώρα προβλέπουμε ότι θα γίνει με προεδρικό διάταγμα.  Αυτή είναι η διαφορά και θα σας τη διαβάσω: "Με προεδρικό διάταγμα που εκδίδεται με πρόταση των Υπουργών Περιβάλλοντος Χωροταξίας και Δημοσίων 'Εργων και Πολιτισμού..." κλπ., είναι το ίδιο από εκεί και πέρα. Απλώς η κοινή υπουργική απόφαση, γίνεται προεδρικό διάταγμα.
Στο άρθρο 5, η παράγραφος 1 αναδιατυπώνεται ως εξής: "Με
προεδρικό
διάταγμα που εκδίδεται με πρόταση του Υπουργού Πολιτισμού ή του αρμόδιου για τον αθλητισμό Υφυπουργού...". Εδώ συστηνόταν με βάση το νόμο κατευθείαν η ειδική υπηρεσία δημοσίων έργων. Τώρα βάζουμε τη διαδικασία του προεδρικού διατάγματος.
Στο άρθρο 6, στο πρώτο εδάφιο, που λέει: "Η διάταξη της παραγράφου 2 του άρθρου 6, του ν.2557/97 (ΦΕΚ 271 Α')...", αναδιατυπώνεται ως ακολούθως: "Η διάταξη της παραγράφου 2, του άρθρου 6, του ν.2557/97
(ΦΕΚ 271 Α') καταργείται και προστίθεται νέα παράγραφος 2Α ως εξής:". Αυτό γίνεται, επειδή επαναλαμβάνουμε το σύνολο της διάταξης που
υπήρχε στην παράγραφο 2 του άρθρου 6 και πρέπει να δηλώσουμε σαφώς ότι το προηγούμενο καταργείται. Είναι η διάταξη που αφορά τη δημιουργία της ανώνυμης εταιρείας, που είχε γίνει το 1997.
Στο δεύτερο εδάφιο, για τον ίδιο λόγο που σας είπα και πριν, μετά τον εντός των εισαγωγικών αριθμό 2, προστίθεται το γράμμα "Α", ήτοι ως ακολούθως: "2Α.α. Συνιστάται ανώνυμη εταιρεία...".
Στην περίπτωση ε', το πρώτο εδάφιο, αναδιατυπώνεται ως εξής: "Σκοπός της εταιρείας είναι η ανάδειξη και προβολή της πολιτιστικής κληρονομιάς και του πολιτιστικού δυναμικού της χώρας, καθώς και η οργάνωση και προβολή των πολιτιστικών Ολυμπιάδων, στο πλαίσιο της σχετικής πολιτικής που καθορίζεται από το Υπουργείο Πολιτισμού".
Στην περίπτωση ζ' επαναφέρουμε τη διάταξη όπως υπήρχε στον 2557.  Δηλαδή η γενική συνέλευση της εταιρείας και όχι μόνο
+& διοικητικό συμβούλιο και ο Υπουργός, έχει το δικαίωμα αυξήσεως του κεφαλαίου. Σας την διαβάζω: "Η γενική συνέλευση της εταιρείας έχει το δικαίωμα αυξήσεως του κεφαλαίου με αντικατάσταση της αξίας της μιας αμεταβίβαστης μετοχής του Τ.Α.Π.Α.".
Επίσης, στην περίπτωση ζ', στο τελευταίο εδάφιο διαγράφονται οι λέξεις "του Τ.Α.Π.Α.". Δηλαδή δεν περιλαμβάνεται το Ταμείο Αρχαιολογικών Πόρων στους χρηματοδότες της εταιρείας. Χρηματοδοτείται από άλλους πόρους εκτός, γιατί οι πόροι του Τ.Α.Π.Α. είναι δεσμευμένοι για μια σειρά από λόγους και διευκρινίζουμε ότι το Ταμείο Αρχαιολογικών Πόρων δεν χρηματοδοτείται.
ΕΛΙΣΑΒΕΤ ΠΑΠΑΔΗΜΗΤΡΙΟΥ: Τι έχει μείνει στο Τ.Α.Π.Α.,
κυρία Υπουργέ; 
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): Το θέμα των απαλλοτριώσεων,
όπως ξέρετε. Αυτός είναι ο βασικός λόγος. 'Εχουμε φτάσει στα τριάντα δισεκατομμύρια δραχμές (30.000.000.000) στις απαλλοτριώσεις αυτήν τη στιγμή, δηλαδή οι οφειλές μας, και κάνουμε ένα δανεισμό, που ολοκληρώνεται στις 15 Μαρτίου, προκειμένου να καλύψουμε τις ανάγκες. Θέλουμε, λοιπόν, να μη χρηματοδοτήσει την πολιτιστική Ολυμπιάδα. Αυτό
λέμε.
ΠΡΟΕΔΡΕΥΩΝ (Δημήτριος Β. Κωστόπουλος): Τελειώσατε, κυρία
Υπουργέ;
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού):'Οχι.
Στην περίπτωση η', μετά το τέλος του δευτέρου εδαφίου, προστίθεται νέο εδάφιο ως εξής: "'Ενα μέλος του διοικητικού συμβουλίου του ΤΑΠΑ θα είναι μέλος του διοικητικού συμβουλίου της εταιρείας". Είναι λίγο προφανές, αλλά το διευκρινίζουμε κιόλας.
Στην περίπτωση η', το τελευταίο εδάφιο αναδιατυπώνεται με την αντικατάσταση των λέξεων "Διευθύνοντα Σύμβουλο" με τη λέξη "Αντιπρόεδρο" και γίνεται ως εξής: "Ο Πρόεδρος αναπληρώνεται κατά σειρά από τον Αντιπρόεδρο ή από τον επόμενο κατά σειρά αναγραφής των ονομάτων στην απόφαση διορισμού μέλος".
ΦΑΝΗ ΠΕΤΡΑΛΙΑ-ΠΑΛΛΗ: Θα υπάρχει διευθύνων σύμβουλος;
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): Υπάρχει, απλώς αντικαθίσταται από τον Αντιπρόεδρο.
ΦΑΝΗ ΠΕΤΡΑΛΙΑ-ΠΑΛΛΗ: Παραμένει το ότι η ιδιότητα του μέλους
του
διοικητικού συμβουλίου δεν είναι ασυμβίβαστη με την ιδιότητα του δημοσίου υπαλλήλου;
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): Βεβαίως.
Αυτά, κύριε Πρόεδρε.
(Στο σημείο αυτό η Υπουργός Πολιτισμού κ. Ε. Παπαζώη
καταθέτει στα
Πρακτικά τις προαναφερθείσες διορθώσεις, οι οποίες έχουν ως εξής: "Τροποποιήσεις και συμπληρώσεις στο σχέδιο Νόμου "'Ιδρυση Εταιρίας
"Ολυμπιακό Χωριό 2004 Α.Ε. ", Προστασία Ολυμπιακών Συμβόλων
και Σημάτων και άλλες διατάξεις"
'Αρθρο 1
Στη παράγραφο 12 του άρθρου αυτού, το τελευταίο εδάφιο Xναδιατυπώνεται ως εξής: "Τους κανονισμούς που προβλέπονται από την παράγράφο 8 του άρθρου 5 του ν. 2229/94 (ΦΕΚ 138 Α') εγκρίνουν οι Υπουργοί Εργασίας και Κοινωνικών Ασφαλίσεων, Πολιτισμού και Περιβάλλοντος, Χωροταξίας και Δημοσίων Εργων". Η παράγραφος 13 του άρθρου αυτού αναδιατυπώνεται ως εξής: "Προς εκπλήρωση του σκοπού της, όσον αφορά την Διεθνή Ζώνη του Ολυμπιακού Χωριού, η Εταιρεία μπορεί να ιδρύει άλλες εταιρείες η να συμμετέχει σε εταιρείες".
'Αρθρο 3
Στην παράγραφο 3 του άρθρου αυτού το εδάφιο τέταρτο
αναδιατυπώνεται
ως εξής: "Μπορεί επίσης στα πλαίσια των αρμοδιοτήτων της, να
συνιστά ομάδες εργασίας και επιτροπές, η αποζημίωση των οποίων καθορίζεται με κοινή απόφαση των Υπουργών Πολιτισμού και Οικονομικών, να σχεδιάζει και να αναθέτει μελέτες και προγράμματα που σχετίζονται με την προετοιμασία του δημόσιου τομέα, όπως αυτός προσδιορίζεται στο ν. 2190/1994, για τους Ολυμπιακούς Αγώνες του 2004, καθώς και να διοργανώνει συνέδριο και άλλες ενημερωτικές εκδηλώσεις και να αναλαμβάνει συναφείς δράσεις προβολής.
Στην παράγραφο 4 του άρθρου αυτού διαγράφεται το
τελευταίο εδάφιο
της ως άνω παραγράφου.
'Αρθρο 4
Στην παράγραφο 3 του άρθρου αυτού, το τέταρτο εδάφιο αναδιατυπώνεται ως εξής: " Με την ίδια ως άνω απόφαση καθορίζονται τα δικαιολογητικά, οι απαραίτητες, μελέτες που πρέπει να υποβληθούν για τη χορήγηση έγκρισης
των πιο πάνω εργασιών, ο χρόνος ισχύος της καθώς και ο χρόνος διατηρήσεως των εγκαταστάσεων, ο οποίος δε μπορεί να υπερβαίνει τους έξι (6) μήνες μετά την τέλεση των Ολυμπιακών Αγώνων, και κάθε σχετική λεπτομέρεια για την εφαρμογή της παραγράφου αυτής".
Στην παράγραφο 6 του άρθρου αυτού, εδάφιο τρίτο,
αντικαθίσταται ο
αριθμός "έξι (6)" με τον αριθμό "δώδεκα (12)".
'Αρθρο 4
Η παράγραφος 10 του άρθρου αυτού, αναδιατυπώνεται ως εξής: "Επιτρέπεται στην "Οργανωτική Επιτροπή Ολυμπιακών ΑγώνωνΑθήνα 2004 Α.Ε." να καταβάλλει χρηματικά ποσά για την κάλυψη δαπανών που αφορούν τη διενέργεια αναγκαστικών απαλλοτριώσεων, καθώς και την κατασκευή έργων και εγκαταστάσεων που εκτελούνται από τη Γενική Γραμματεία Αθλητισμού και εξυπηρετούν τη διεξαγωγή των Ολυμπιακών Αγώνων του 2004. Για την κάλυψη των δαπανών των ανωτέρω απαλλοτριώσεων, η παραπάνω εταιρεία δύναται να καταβάλλει τα αναγκαία ποσά με απευθείας κατάθεση στο Ταμείο Παρακαταθηκών και Δανείων υπέρ των εκάστοτε δικαιούχων της σχετικής αποζημίωσης. Για την κάλυψη των δαπανών των ανωτέρων έργων και εγκαταστάσεων, η παραπάνω εταιρεία δύναται να καταβάλλει τα αναγκαία ποσά στην Γενική Γραμματεία Αθλητισμού".
'Αρθρο 4
Η περίπτωση β της παραγράφου 11 του άρθρου αυτού
αναδιατυπώνεται ως
εξής: "Με Προεδρικό Διάταγμα που εκδίδεται με πρόταση των Υπουργών Περιβάλλοντος, Χωροταξίας και Δημοσίων 'Εργων και Πολιτισμού και του κατά περίπτωση αρμόδιου Υπουργού, μπορούν να συστήνονται στα υπουργεία και στις δημόσιες υπηρεσίες που αναλαμβάνουν, σύμφωνα με τις διατάξεις του προηγούμενου εδαφίου, την υλοποίηση των παραπάνω έργων Ειδικές Υπηρεσίες Δημοσίων 'Εργων (ΕΥΔΕ). Για τον προγραμματισμό, τη μελέτη και την παρακολούθηση των παραπάνω έργων, που χρηματοδοτούνται από οποιαδήποτε πηγή, έχουν εφαρμογή οι διατάξεις των άρθρων 5 και 8 του ν. 679/1977 (ΦΕΚ 245 Α') και των παραγράφων 1 και 4 του άρθρου 5 του ν. 2229/1994 (ΦΕΚ 138 Α'), όπως αυτές ισχύουν. 'Οπου στις παραπάνω διατάξεις αναφέρεται ο Υπουργός ΠΕΧΩΔΕ και τα αρμόδια όργανα και υπηρεσίες του ΥΠΕΧΩΔΕ και της Γ.Γ.Δ.Ε. του ΥΠΕΧΩΔΕ, νοείται ο αρμόδιος Υπουργός και τα αρμόδια όργανα και υπηρεσίες του αρμόδιου Υπουργείου. Στην έκδοση των αποφάσεων με τις οποίες καθορίζονται οι αποδοχές και οι πάσης φύσεως αμοιβές του προσωπικού που απασχολείται στις ΕΥΔΕ με οιαδήποτε σχέση εργασίας, συμπράττει και ο Υπουργός Οικονομικών.
'Αρθρο 5
Η παράγραφος 1 του άρθρου αυτού αναδιατυπώνεται ως εξής: 1.
"1. Με
Προεδρικό Διάταγμα που εκδίδεται με πρόταση του Υπουργού Πολιτισμού ή του αρμόδιου για τον αθλητισμό Υφυπουργού,
μπορεί να συσταθεί στη Γενική Γραμματεία Αθλητισμού, Ειδική Υπηρεσία Δημοσίων 'Εργων (Ε.Υ.Δ.Ε.), με αποκλειστική αρμοδιότητα τον προγραμματισμό, τη μελέτη και την εκτέλεση των αθλητικών και λοιπών έργων που έχουν ανατεθεί ή θα ανατεθούν στη Γενική Γραμματεία Αθλητισμού και θα εξυπηρετήσουν τους Ολυμπιακούς Αγώνες του 2004.
'Αρθρο 6
Παράγραφος 1
Το πρώτο εδάφιο "Η διάταξη της παραγράφου 2 του άρθρου 6 του ν.
2557/1997 (ΦΕΚ 271 Α') αντικαθίσταται ως εξής:" αναδιατυπώνεται ως ακολούθως: "Η διάταξη της παραγράφου 2 του άρθρου 6 του ν. 2557/1997 (ΦΕΚ 271 Α') καταργείται και προστίθεται νέα παράγραφος 2Α ως εξής:"
Στο δεύτερο εδάφιο μετά τον εντός εισαγωγικών αριθμό 2 προστίθεται το γράμμα "Α", ήτοι ως ακολούθως: "2Α.α. Συνιστάται ανώνυμη εταιρεία...".
Στην περίπτωση ε, το πρώτο εδάφιο αναδιατυπώνεται ως
εξής: "Σκοπός
της Εταιρείας είναι η ανάδειξη και προβολή της πολιτιστικής κληρονομιάς και του πολιτιστικού δυναμικού της χώρας καθώς και η οργάνωση και προβολή των Πολιτιστικών Ολυμπιάδων στο πλαίσιο της σχετικής πολιτικής που καθορίζεται από το Υπουργείο Πολιτισμού".
Στην περίπτωση ζ, το τέταρτο εδάφιο αναδιατυπώνεται ως εξής: "Η
Γενική Συνέλευση της Εταιρείας έχει το δικαίωμα αυξήσεως του κεφαλαίου με αντικατάσταση της αξίας της μιας αμεταβίβαστης μετοχής του Τ.Α.Π.Α.".
Στην περίπτωση ζ, τελευταίο εδάφιο διαγράφονται οι λέξεις "του
Τ.Α.Π.Α.".
Στην περίπτωση η, μετά το τέλος του δευτέρου εδαφίου προστίθεται νέο
εδάφιο ως εξής: "'Ενα μέλος του Δ.Σ. του Τ.Α.Π.Α. θα είναι μέλος του Δ.Σ. της Εταιρείας".
Στην περίπτωση η, το τελευταίο εδάφιο αναδιατυπώνεται, με την αντικατάσταση των λέξεων "Διευθύνοντα Σύμβουλο" από την λέξη "Αντιπρόεδρο", ως εξής: "Ο Πρόεδρος αναπληρώνεται κατά σειρά από τον Αντιπρόεδρο ή από τον επόμενο κατά σειρά αναγραφής των ονομάτων στην απόφαση διορισμού μέλος".").
ΠΡΟΕΔΡΕΥΩΝ (Δημήτριος Β. Κωστόπουλος): Οι υπηρεσίες της Βουλής να μοιράσουν τις διορθώσεις που έκανε η κυρία Υπουργός προς τους  Βουλευτές, για να έχουν μπροστά τους το κείμενο.
 ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): Θα ήθελα να σας πω ότι
συμφωνούμε να συμπληρωθεί στο άρθρο 1 παράγραφος 12 και ο Υπουργός ΠΕΧΩΔΕ ως εποπτεύων Υπουργός.
ΦΑΝΗ ΠΕΤΡΑΛΙΑ-ΠΑΛΛΗ: Σωστό είναι αυτό.
ΠΡΟΕΔΡΕΥΩΝ (Δημήτριος Β. Κωστόπουλος): Επαναλαμβάνω, παρακαλώ οι υπηρεσίες να μοιράσουν το κείμενο των διορθώσεων που έκανε η κυρία Υπουργός.
Πριν δώσω το λόγο στον πρώτο εισηγητή, θα ήθελα να πληροφορήσω το Σώμα ότι τη συνεδρίασή μας παρακολουθούν από τα δυτικά θεωρεία πενήντα τρεις μαθητές και μαθήτριες με τρεις συνοδούς-καθηγητές από το Γυμνάσιο Κανίθου Εύβοιας. Τους καλωσορίζουμε στο Κοινοβούλιο.
( Χειροκροτήματα απ'όλες τις πτέρυγες )
Ο εισηγητής της Πλειοψηφίας κ. Δημήτριος Σαρρής έχει το λόγο στην
ενότητα των άρθρων από 1 έως 6.
ΔΗΜΗΤΡΙΟΣ ΣΑΡΡΗΣ: Θα μελετήσουμε τα άρθρα από 1 έως 6.
Στο άρθρο 1, γίνεται θεσμική κατοχύρωση της διυπουργικής απόφασης του Οργανισμού Ολυμπιάδα 2004, με την οποία αποφασίστηκε η ανάθεση του Οργανισμού Εργατικής Κατοικίας, της κατασκευής του Ολυμπιακού Χωριού και των συνοδευτικών
εγκαταστάσεων στη θέση Λεκάνες του Δήμου Αχαρνών Αττικής. Το Ολυμπιακό Χωριό, κατά τη διάρκεια των Ολυμπιακών Αγώνων, θα ικανοποιήσει τις ανάγκες στέγασης, σίτισης, ψυχαγωγίας, 
ιατρικής περίθαλψης των αθλητών και των ξένων αντιπροσωπειών, στη δε μεταολυμπιακή περίοδο, προβλέπεται από το ν. 2730/99 να λειτουργήσει ως πρότυπος οικιστικός πυρήνας και πολεοδομικό κέντρο.
Με το άρθρο 2 καθορίζονται οι τρόποι νομιμοποίησης χρήσης των Ολυμπιακών συμβόλων και σημάτων και δίνεται και ο ορισμός των Ολυμπιακών συμβόλων και σημάτων, δηλαδή ότι νοούνται όλα τα προστατευόμενα αγαθά, σύμφωνα με τις διατάξεις του άρθρου 3 του ν. 2598/98, καθώς και όσα συναφή σε αυτά θα προβλεφθούν με κοινή υπουργική απόφαση, σύμφωνα με την εξουσιοδότηση που παρέχεται στους Υπουργούς Πολιτισμού και Δικαιοσύνης.
Στο άρθρο 3, προβλέπονται κάποιες διατάξεις διοικητικής
φύσης, όπως η
σύσταση θέσης αντιπροέδρου του διοικητικού συμβουλίου, του οποίου προσδιορίζονται και οι αρμοδιότητες. Ακόμα δίνεται η [υνατότητα έκδοσης αποφάσεως που αφορά την καταβολή αμοιβής στους ολυμπιακούς υπευθύνους.  Επίσης εξειδικεύονται οι αρμοδιότητες της ήδη λειτουργούσας Ειδικής Γραμματείας Ολυμπιακών Αγώνων 2004, με τη διευκρίνιση ότι οι μετακλητοί υπάλληλοι που απασχολούνται στη γραμματεία εξομοιούνται από την άποψη του υπηρεσιακού καθεστώτος με τους μετακλητούς υπαλλήλους των γραφείων Υπουργών και καθορίζεται η διαδικασία των αποσπάσεων.
Στο άρθρο 4 καθορίζονται κάποιες λεπτομέρειες τεχνικής φύσεως, όπως η κατάργηση της υποχρέωσης τήρησης ενιαίας κλίμακας ένα προς χίλια για όλα τα σχέδια  γενικής διάταξης των Ολυμπιακών εγκαταστάσεων και των έργων υποστήριξής τους και παρέχεται αντίστοιχα η δυνατότητα προσαρμογής τους προς το μεγεθος και την ειδική φύση κάθε συγκεκριμένου έργου. Ακόμη εισάγεται τροποποίηση και δίδεται παράταση σε δεκαοκτώ μήνες από τον αρχικό χρόνο των πέντε μηνών που είχε ορισθεί για την ολοκληρωση των εκκρεμών διαδικασιών σχεδιασμού και οικιστικής οργάνωσης, των περιοχών υποδοχής Ολυμπιακών έργων, ώστε να παρασχεθεί ικανό διάστημα για την απρόσκοπτη τελείωσή τους.
Με το άρθρο 5, δίδεται η δυνατότητα στη Γενική Γραμματεία Αθλητισμού να οργανώσει κατά το αντίστοιχο των ειδικών υπηρεσιών ή εταιρειών του Υπουργείου Περιβάλλοντος, Χωροταξίας και Δημοσίων 'Εργων υπηρεσία με αποκλειστικό αντικείμενο, την υλοποίηση των έργων που της έχουν ανατεθεί ή θα της ανατεθούν αναφορικα με το πρόγραμμα των Ολυμπιακών Αγώνων 2004.
Τέλος, με το άρθρο 6, γίνεται επέκταση του σκοπού της
Ανώνυμης
Εταιρείας για την προβολή της ελληνικής πολιτιστικής κληρονομιάς ν. 2557/97 για να σχεδιάσει, διαχειρισθεί και οργανώσει απρόσκοπτα την πολιτιστική Ολυμπιάδα. Παράλληλα καθορίζονται οι διαδικασίες πρόσληψης και απόσπασης του προσωπικού σύμφωνα με τους οικείους νόμους.
Επίσης συμπληρώνεται η παράγραφος 3 του άρθρου 1, του ν.2260/94, ώστε να επεκταθούν οι ρυθμίσεις που αναφέρονται στον Οργανισμό Ανέγερσης Νεου Μουσείου Ακρόπολης σε ό,τι αφορά στα δημόσια έργα και τις προμήθειες για τις δημόσιες συμβάσεις υπηρεσιών, συμπεριλαμβανομένων και των μελετών. 
Ευχαριστώ, κύριε Πρόεδρε.
ΠΡΟΕΔΡΕΥΩΝ (Δημήτριος Β. Κωστόπουλος): Η κ. Πετραλιά έχει το λόγο.
ΦΑΝΗ ΠΕΤΡΑΛΙΑ-ΠΑΛΛΗ: Ευχαριστώ, κύριε Πρόεδρε.
Ξεκινώ από το άρθρο 1. 'Οπως είπα στη συζήτηση που κάναμε επί της
αρχής, εμείς πιστεύουμε πράγματι ότι αυτή η εταιρεία δημιουργείται για λόγους αδιαφάνειας και όχι διαφάνειας. Διαχέονται με αυτήν την εταιρεία όποια υπευθυνότητα μπορεί να
υπάρχει και η όποια ευθύνη.
Υποτίθεται ότι ο ΟΕΚ είχε το know how και την κατασκευστική εμπειρία
και αυτός ήταν ο μόνος λόγος που η Κυβέρνηση αποφάσισε να δώσει την κατασκευή του Ολυμπιακού Χωριού στον ΟΕΚ. Εάν ήταν ο ΟΕΚ να κάνει και άλλη μία εταιρεία, τότε δεν καταλαβαίνουμε Zιατί δεν έκανε αυτήν τη θυγατρική εταιρεία η οργανωτική επιτροπή, η οποία από τον τέλειο νόμο -τέλειο όπως τον είχε ονομάσει τότε ο κ. Βενιζέλος- που είχε ψηφίσει η Βουλή και είχε προσλάβει τόσους συμβούλους και τόσους τεχνικούς, δεν ήταν εκείνη που θα μπορούσε να συστήσει μία νέα εταιρεία θυγατρική και να προχωρήσει εκείνη στην κατασκευή του Ολυμπιακού Χωριού.
Βεβαίως πρέπει να πω ότι ως προς την παράγραφο 12 με τη διόρθωση την οποία κάνει η Υπουργός, ότι υπάρχει ένας περιορισμός για τη δημιουργία θυγατρικων εταιρειών από τη θυγατρική εταιρεία του ΟΕΚ και θεωρούμε ότι αυτό ειναι προς το καλύτερο, αλλά από τη στιγμή  κατά την οποία η διεθνής ζώνη -και όλοι γνωρίζουμε πολύ καλά ότι η διεθνής ζώνη είναι το φιλέτο στην όλη ιστορία- εξαιρείται της ρύθμισης, βεβαίως θεωρούμε ότι ακριβώς το φιλέτο φεύγει και μπορούν να γίνουν πάρα  πολλες παρεκκλίσεις.
Επιπλέον μετά τα όσα χθες η κυρία Υπουργός είπε στη
Βουλή, ότι δηλαδή
ο ΟΕΚ ως κύριος και ως ιδιοκτήτης έχει το δικαίωμα να παραχωρεί προς οποιονδήποτε οτιδήποτε -και μιλάω πάντα για τη διεθνή ζώνη- θεωρούμε ότι όλο αυτό το νομοσχέδιο το οποίο έρχεται στη Βουλή εν τάχει τριάντα πέντε ημέρες πριν τις εκλογές έχει έναν και μοναδικό σκοπό, να τελειώνει η Κυβέρνηση με τα γραμμάτια τα οποία έχει για να εξοφλήσει προεκλογικά, να κλείσει τις τρύπες στις οποίες είναι ανοιχτή. Διαφωνούμε, λοιπόν, και με την ίδρυση της εταιρείας, θεωρούμε ότι δεν χρειαζόταν και με τον τρόπο που εξουσιοδοτείται, έστω με τον περιορισμό της διεθνούς ζώνης, για να ιδρύει άλλες εταιρείες.
Ως προς την παράγραφο13. Κύρια Υπουργέ, θεωρούμε ότι αν
πράγματι
θέλατε να ξεκαθαρίσει η παράγραφος 13 -προσθέσαμε τον Υπουργό Πολιτισμού που συμφωνούμε και τον Υπουργό ΠΕΧΩΔΕ- θεωρούμε ότι έτσι όπως είναι διατυπωμένο το πρώτο εδάφιο αυτής της παραγράφου, δίνεται η δυνατότητα να γίνεται οποιαδήποτε μελέτη, οποιαδήποτε προμήθεια ή εκτέλεση έργου μόνο με την απόφαση των εποπτευόντων -όπως τους λέτε- Υπουργών. Μήπως θέλει κι αυτό μία διευκρίνιση; Οι Υπουργοί απλώς εποπτεύουν; Δεν αποφασίζουν οι Υπουργοί. Πρέπει να το διευκρινίσουμε. Δηλαδή τι θα κάνουν ακριβώς οι τρεις Υπουργοί που έχουν εδώ; Θεωρώ ότι θα πρέπει -επειδή αναφερθήκατε στο ό,τι αφορά μόνον τους κανονισμούς- να το προσθέσουμε στο άρθρο αυτό, ως προς τους κανονισμούς για την εκπόνηση μελετών, εκτέλεση και συναφείς προμήθειες, αφού όμως ξεκαθαρίσουμε τι σημαίνει "εποπτεύουν". Γιατί το "εποπτεύουν" δεν σημαίνει τίποτα. Πολλοί αρμόδιοι, κανένας υπεύθυνος.
'Αρα, εμείς διαφωνούμε με τον τρόπο, που, όπως αναφέρεται στο συγκεκριμένο άρθρο, έχει τη δυνατότητα κατ' εμάς η εταιρεία αυτή να αναθέτει μελέτες, κατασκευές και προμήθειες. Μιλάμε για προμήθειες δισεκατομμυρίων. Είναι ασύλληπτο το ποσόν για το οποίο μιλάμε.
Η κυρία Υπουργός είχε πει και στην επιτροπή ότι αναθέσεις θα γίνονται -είπατε χθες ότι αφορά την κοινοτική οδηγία- μόνον όταν υπάρχει λόγος επείγοντος. Μα εδώ, τέσσερα χρόνια πριν +&,* Ολυμπιακούς, η εισηγητική έκθεση του συγκεκριμένου νομοσχεδίου -και αφού έχουμε χάσει τρία χρόνιαέρχεται και λέει ότι λόγω του κατεπείγοντος, για να προλάβουμε να χτίσουμε το Ολυμπιακό Χωριό, φέρνουμε το συγκεκριμένο νομοθέτημα στη Βουλή. Από εδώ και πέρα, μόνο τέτοιος λόγος επείγοντος θα υπάρχει. 'Ολα θα είναι επείγοντα. 'Ισως
επείγεστε λόγω των εκλογών, αλλά δεν είναι δυνατόν να δεχθούμε αυτό που είπατε, ότι δηλαδή μόνον αν θα υπάρχει επείγον λόγος. Και σας λέω λοιπόν ότι μόνο τέτοιος λόγος θα υπάρχει.
Εμείς πιστεύουμε ότι η Νέα Δημοκρατία στις 10 Απριλίου θα είναι
Κυβέρνηση. Εμάς μας συμφέρει να βρούμε αυτόν το νόμο, αλλά δεν θέλουμε τέτοιους νόμους. Θέλουμε τη διαφάνεια, θέλουμε να υπάρχουν νόμοι με διαδικασίες. Εμείς θα τον εφαρμόσουμε, κυρία Υπουργέ. 'Αρα είχαμε ένα λόγο παραπάνω να σας πούμε μπράβο. Δεν σας το λέμε το μπράβο. Εμείς δεν θέλουμε τέτοιο νόμο. Είναι λάθος αυτός ο νόμος για την υπόθεση των Ολυμπιακών Αγώνων. Το τονίζω αυτό. Ξέρετε τι ωραία είναι να βρούμε εμείς αύριο το πρωί αυτόν τον νόμο; 'Ο,τι θέλουμε κάνουμε. Αλλά δεν τον θέλουμε όμως. Σας ικετεύουμε πάρτε τον πίσω, δεν θέλουμε το επείγον.
Επειδή αναφέρθηκε η κ. Παπαδημητρίου στο θέμα της αποζημίωσης και των απαλλοτριώσεων, έχω να κάνω μία παρατήρηση. Το 2004 λέτε ότι θα απαλλοτριώνει και θα αποζημιώνει. Το 2004 δεν έχει χρήματα να ζήσει.  'Εχει πάρει δάνειο για επτά δισεκατομμύρια (7.000.000.000). Με δανεικά ζει το 2004. Δηλαδή θα το προκοιδοτήσετε; Διότι στον προϋπολογισμό του 2000 δεν είναι εγγεγραμμένο ούτε ένα πενηνταράκι. Από πού θα του δώσετε τα χρήματα; 'Η πάλι θα πάρει δάνειο για να αποζημιώνει το 2004;
Θα επανέλθω πάλι στο θέμα των αναθέσεων. Εσείς, κυρία Υπουργέ, είπατε για την κοινοτική οδηγία -όπως εσείς βεβαίως την ερμηνεύσατε- για το λόγο το επείγοντος. Εμείς διαφωνούμε κάθετα. Επίσης διαφωνούμε και ως προς τον τρόπο ελέγχου και διαχείρισης. Για μία τόσο αμφιλεγόμενη εταιρεία, η οποία θα διαχειριστεί τόσα δισεκατομμύρια, πιστεύουμε ότι έπρεπε να υπάρχει προληπτικός έλεγχος τόσο της σκοπιμότητας όσο και της νομιμότητας των δαπανών. Στο νόμο που φέρατε για την Οργανωτική Επιτροπή του 2004 εμείς είχαμε διαφωνήσει και είχαμε πει ότι ο έλεγχος θα πρέπει να γίνει αυστηρότερος. 
(Στο σημείο αυτό την Προεδρική 'Εδρα καταλαμβάνει ο Β' Αντιπρόεδρος
της Βουλής κ. ΠΑΝΑΓΙΩΤΗΣ ΣΓΟΥΡΙΔΗΣ)
Μα, εκεί ως προς τη νομιμότητα και σκοπιμότητα έχετε βάλει, το Ελεγκτικό Συνέδριο. 'Εχετε βάλει και ειδικό δικαστή του Ελεγκτικού Συνεδρίου και συμβούλιο ολόκληρο, το οποιο ελέγχει τη σκοπιμότητα και τη νομιμότητα των δαπανών για το 2004 που ελέγχει την εργασία την οποία κάνει και το οποίο στο κάτω κάτω αυτήν τη στιγμή έχει ένα μικρό προϋπολογισμό.
Είναι δυνατόν εδώ, που θα διαχειριστεί μία αμφιλεγόμενη εταιρεία τόσα δισεκατομμύρια να μην υπάρχει ένας προληπτικός έλεγχος σκοπιμότητας και νομιμότητας;
Θεωρούμε ότι φτιάχνετε ένα τοίχο με αυτό το άρθρο. Φτιάχνετε #eα εταιρεία αδιαφάνειας. Και επιμένω ότι κανείς δεν θα μάθει ποτέ πόσο θα στοιχίσει αυτό το χωριό. Διότι ο στόχος αυτός είναι να διαχέονται οι ευθύνες.
Αυτό το άρθρο 1 η Νέα Δημοκρατία το καταψηφίζει.
'Ερχομαι στο άρθρο 2, ως προς τα Ολυμπιακά Σύμβολα. Πρέπει να σας πω ότι όταν συζητούσαμε αυτόν το νόμο, είπαμε κάποιο πράγματα στον κ.  Βενιζέλο. Αλλά εδώ ο κ. Βενιζέλος επανειλημμένως και συνεχώς χρησιμοποίησε τις λέξεις "αυτονόητο" και "του τέλειου νόμου". Τόσο τέλειος νόμος που διορθώθηκε δεκάδες φορές με άλλους νόμους.
Πρέπει βέβαια να σας πω ότι οι διακόσιες χιλιάδες δραχμές
πρόστιμο
για την παράνομη χρήση των Ολυμπιακών συμβόλων είναι πάρα πολύ μικρό ποσό, όταν το 2004 ξέρουμε πολύ καλά, όσο θα φθάνουμε κοντά, τι θα γίνουμε.  Θεωρούμε επαναλαμβάνω ότι είναι πάρα πολύ μικρό το πρόστιμο αυτό για εκείνους που θα χρησιμοποιήσουν τα Σύμβολα.
Με το άρθρο 3 θεσμοθετείται η θέση του αντιπροέδρου και
βλέπουμε ότι διαφοροποιούνται πλέον οι αρμοδιότητες του διευθύνοντος συμβούλου, του οποίου -ενώ ήταν ο κατ' εξοχήν κυρίαρχος του παιχνιδιού μέσα στην οργανωτική επιτροπήσυρρικνώνονται πλέον οι αρμοδιότητές του.
Με την παράγραφο 2 θεωρούμε ότι δημιουργείτε, όπως δημιουργείτε, τους ολυμπιακούς υπευθύνους στα Υπουργεία, κάτι το οποίο όταν το φέρατε πρέπει να πω ότι δεν το βρήκαμε ως συντονισμό και τόσο κακό. Δηλαδή το να έχει ένα ολυμπιακό υπεύθυνο κάθε Υπουργείο, δεν θα ήταν κακό, αλλά έτσι όπως γίνεται είμαστε αρνητικοί. Και είμαστε αρνητικοί, διότι βλέπουμε εδώ ότι θα υπάρχει αμοιβή ή αποζημίωση.
Θα μπορούσε θαυμάσια ένας εκ των υπαλλήλων του κάθε
Υπουργείου να
έχει αυτό το ρόλο του ολυμπιακού υπευθύνου.
Εδώ πρέπει να σας πω ότι με τις παραγράφους  3 και 4 η θέση
του
ειδικού γραμματέα ισχυροποιείται και ουσιαστικά αναβαθμίζεται και γίνεται ένα συντονιστικό όργανο της διυπουργικής επιτροπής. 'Αρα, χωρίς εγώ προσωπικά να έχω τίποτα με το πρόσωπο -γιατί δεν αναφέρομαι σε πρόσωπα, εσείς μόνο, κυρία Υπουργέ, συνηθίζετε να προσωποιείτε  πάντοτε τις πολιτικές αντιπαραθέσεις- ουσιαστικά μπαίνει ένα "καπέλο" και είναι αυτή η συντονιστική επιτροπή στην οργανωτική επιτροπή. Τελικά που είναι το κέντρο της αποφάσεως;
Γι' αυτό μας κάνετε να υποπτευόμαστε, ότι ακριβώς αυτό δεν θέλει η Κυβέρνηση, να μην υπάρχει για τίποτα κανένας υπεύθυνος. Γιατί σας είχα πει και χθες ότι μέχρι να έλθει αυτός ο νόμος έχουμε είκοσι τρεις φορείς που κάνουν την ίδια δουλειά...
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): Πού τους βρήκατε; 
ΦΑΝΗ ΠΕΤΡΑΛΙΑ-ΠΑΛΛΗ: Από όλους τους νόμους και τις υπουργικές αποφάσεις.
ΠΡΟΕΔΡΕΥΩΝ (Παναγιώτης Σγουρίδης): Θα πάρετε το λόγο, κυρία Υπουργέ, μετά για να απαντήσετε.
ΦΑΝΗ ΠΕΤΡΑΛΙΑ-ΠΑΛΛΗ: Είκοσι τρεις φορείς βρίσκονται τα τρία νομοθετήματα που έχετε φέρει μέχρι τώρα και τώρα βάζουμε και `* "καπέλο" στην οργανωτική επιτροπή και τη θέση του ειδικού γραμματέα, που αναβαθμίζεται και μαζί με τους ολυμπιακούς υπευθύνους γίνεται ένα συντονιστικό όργανο.
'Εχουμε, λοιπόν, άλλο ένα όργανο. Και στην παράγραφο 4
συγκροτείται
αυτό το ιδιότυπο νομικό συμβούλιο συνταξιούχων και δικηγόρων που και αυτό θα παίρνει αμοιβή.
Εδώ πρέπει να σας πω  ότι όταν είχε συζητηθεί  ο πρώτος νόμος που είχε φέρει  ο κ. Βενιζέλος και αφορούσε την οργανωτική επιτροπή, κατά κόρον είχε ακουσθεί ότι η οργανωτική επιτροπή δεν θα είχε αμειβόμενους.  'Ολοι δε τότε, τα μέλη και όσοι έχουν απομείνει, με πάρα πολύ  μπορώ να πω, ευθύνη και με πολύ καμάρι και υπερηφάνεια είπαν ότι έχουν κληθεί  να προσφέρουν τις υπηρεσίες τους για τη μεγάλη ιδέα και την πατρίδα. Εδώ συμφωνούμε. Ο κ. Στρατήγης  δεν επρόκειτο να αμείβεται  τότε, το είχε δηλώσει από το Βήμα της Βουλής και βεβαίως ο διευθύνων σύμβουλος ήτο και απολύτως λογικό να είναι επί μισθώ.
Από εκεί και πέρα είδαμε στην πορεία ότι έχουμε  δεκάδες μέλη συμβούλους οι οποίοι δημιουργούν τα άτυπα συμβούλια και οι οποίοι αμείβονται. Και μάλιστα πήρε το φως της δημοσιότητας, ότι σε μια τελευταία συνεδρίαση ή προτελευταία συνεδρίαση της οργανωτικής επιτροπής τα ίδια τα μέλη της οργανωτικής επιτροπής απεφάσισαν αμοιβή για τους εαυτούς τους η οποία θα φτάνει νομίζω μέχρι το ένα εκατομμύριο τριακόσιες χιλιάδες (1.300.000) δραχμές το μήνα. Και μόνο ο κ. Φιλάρετος απ' ό,τι μάθαμε αντέδρασε σε αυτό. Ο κ.  Φιλάρετος, το μέλος της ΔΟΕ, εζήτησε  να μην παίρνει την αντιμισθία του και μάλιστα αυτό έγινε πριν ζητήσουν την έγκριση από το Υπουργείο Οικονομικών. Απλώς κοινοποιήθηκε η απόφαση της Οργανωτικής Επιτροπής στο
Υπουργείο Οικονομικών. Ο κ. Φιλάρετος μάθαμε ότι στη συζήτηση που έγινε του είπαν "όχι, δεν μπορείς να μην παίρνεις αφού αποφασίσαμε, πρέπει να παίρνεις τα χρήματα, τα οποία έχουμε αποφασίσει να παίρνουμε όλοι".
'Αρα λοιπόν εδώ έχουμε μια οργανωτική επιτροπή η οποία θα
ξεκινήσει
να αμείβεται. Και βεβαίως αυτό νομίζω ότι αναφέρεται και εδώ, έρχεται σήμερα να νομοθετηθεί.
Και επιπλέον να πω ότι αυτό το συμβούλιο των σοφών συνταξιούχων γερόντων και νομικών δεν βλέπουμε γιατί πρέπει να έχει και αναδρομική ισχύ από την 1.11.99. Δείχνει ότι το συμβούλιο έχει γίνει και περιμένει να πάρει και την αμοιβή αναδρομικά. Τότε, γιατί έχετε νομικό σύμβουλο στην Οργανωτική Επιτροπή του  ΑΘΗΝΑ 2004; Γιατί υπάρχει  νομική υπηρεσία; Δηλαδή εξηγείστε μας κάποια πράγματα. Εδώ βάλατε ολυμπιακούς υπευθύνους.  Μα υπάρχει Υπουργείο που δεν έχει και νομικό υπεύθυνο; Πολύ πιο έμπειροι είναι κάποιοι νομικοί του ΥΠΕΧΩΔΕ. Εγώ θεωρώ ότι είναι καθαρά ρουσφετολογικό αυτό και κάπου  κάποιους θέλετε  και εδώ να βολέψετε.
'Αρθρο 4. Εδώ πάλι μπαλώνουμε τον τέλειο νόμο του κ.
Βενιζέλου για τα
ολυμπιακά έργα και μάλλον θα έλεγα  ότι είναι ο δικός σας νόμος  2730.
Εδώ έχουμε τη διαφορά που είπατε, το θέμα των έξι μηνών, στο &'&e& συμφωνούμε, ήταν μια δική μας παρατήρηση. Στην παράγραφο 4 όμως θεωρώ ότι θα ανοιχτούν πολύ μεγάλοι μπελάδες και στην πολεοδομία και στις περιβαλλοντικές  επιπτώσεις που θα έχουν τα έργα. Και  έτσι που είναι διατυπωμένη η παράγραφος -γιατί σας ρώτησα και χθες τι σημαίνει προσωρινό ολυμπιακό έργο-  τι σημαίνει προσωρινό έργο; Εγώ δεν το ξέρω. Και να σας πω ότι δίνεται η δυνατότητα  ερμηνείας. Ξέρετε πολύ καλά ότι όταν νομοθετούμε γενικά σαν πλαίσιο, από εκεί και πέρα μπορούν να γίνουν πάρα πολλές ερμηνείες του νόμου. 
ΠΡΟΕΔΡΕΥΩΝ (Παναγιώτης Σγουρίδης): Κυρία Πετραλιά, να το συμπτύξουμε
λίγο με προτάσεις και θέσεις.
ΦΑΝΗ ΠΕΤΡΑΛΙΑ-ΠΑΛΛΗ: Ναι, κύριε Πρόεδρε, είναι όμως πολύ
σοβαρά τα
θέματα.
ΠΡΟΕΔΡΕΥΩΝ (Παναγιώτης Σγουρίδης): Εν τοιαύτη περιπτώσει, να συζητήσουμε ένα-ένα τα άρθρα. Από πέντε λεπτά δηλαδή που δικαιούσασταν
επί έξι, τριάντα λεπτά ο καθένας θα είχαμε τελειώσει.
ΦΑΝΗ ΠΕΤΡΑΛΙΑ-ΠΑΛΛΗ: Δείξαμε μια καλή διάθεση. Θα μπορούσαμε να
επιμείνουμε και εμείς.
Λοιπόν φοβούμαι  ότι  το κάθε ολυμπιακό έργο θα βαφτίζεται προσωρινό και δεν θα χρειάζεται οικοδομική άδεια, αν και θα πρέπει και για το προσωρινό μια έγκριση εργασιών. Εκτός  αν θέλετε να περιγράψουμε τι σημαίνει προσωρινό.
Στην παράγραφο 5 αναφέρετε "στους μισθωτές δώδεκα (12) μήνες". Δεν ξέρω εάν αυτό είναι μία πάγια τακτική. Είπατε ότι αυτό ισχύει πλέον ως πάγια τακτική. Είναι κάτι το οποίο δεν γνωρίζω. Πιθανόν κάποιος από τους ενδιαφερόμενους χθες να έκανε την παρέμβαση του και το έξι (6) να έγινε δώδεκα (12). Διότι δεν μπορώ ποτέ να πιστέψω πως το Υπουργείο σας έφερε ένα νομοθέτημα τόσο σοβαρό, με τέτοια βασικά λάθη, όπως δηλαδή αυτό που είπατε πριν, ότι ισχύει παγίως το δωδεκάμηνο πλέον. Μα είναι δυνατόν...
ΕΛΙΣΑΒΕΤΗ ΠΑΠΑΖΩΗ (Υπουργός Πολιτισμού): Δεν ισχύει
παγίως. Απλώς το
δημόσιο μπορεί να...
ΦΑΝΗ ΠΕΤΡΑΛΙΑ-ΠΑΛΛΗ: 'Οχι, είπατε ότι το εξάμηνο το απορρίψατε διότι το δωδεκάμηνο θεωρείτε ότι... Πώς το είπατε ακριβώς;
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): ... πιο κοντά στην
τελευταία ρύθμιση που έγινε. Η τελευταία ρύθμιση έκανε το δώδεκα (12), είκοσι τέσσερα (24). Για τους ιδιώτες προβλέπει είκοσι τέσσερις (24) και για το δημόσιο δώδεκα (12).
ΦΑΝΗ ΠΕΤΡΑΛΙΑ-ΠΑΛΛΗ: 'Αρα, λοιπόν, το πάτε στο μισό χρόνο. Γιατί μου έκανε εντύπωση, πώς ξαφνικά μέσα σε ένα βράδυ το έξι (6) έγινε δώδεκα(12).
Ως προς την τελευταία πρόβλεψη της παραγράφου, σίγουρα εξυπηρετεί τα σχέδια του "ΑΤΤΙΚΟ ΜΕΤΡΟ", διότι γίναμε όλοι μάρτυρες του ότι εγκαινιάστηκε το μετρό χωρίς να υπάρχουν θέσεις πάρκινγκ.
Με την παράγραφο 9 ανατίθεται στον Ο.Δ.Ι.Ε. η κατασκευή του
Κέντρου
Πολλαπλών Χρήσεων. Ο Ο.Δ.Ι.Ε. έχει κάνει ήδη το διαγωνισμόπακέτο για το ιππικό κέντρο, το Μαρκόπουλο, μαζί με το πολυδύναμο του Φαλήρου. Το έκανε χωρίς νομική εξουσιοδότηση; Σας ερωτώ για να μου απαντήσετε, διότι αν δεν υπάρχει νομική εξουσιοδότηση, τότε είναι πολύ πιθανόν να αμφισβητηθεί ολόκληρη η διαδικασία. Και ελπίζω να αρχίσουμε πια και να μην έχουμε άλλα προβλήματα και άλλες καθυστερήσεις.
Με την παράγραφο 10 εγκαθίσταται ένας χρηματικός αγωγός
μεταξύ της
Οργανωτικής Επιτροπής και της Γενικής Γραμματείας Αθλητισμού. Βλέπω λοιπόν εδώ ότι προσθέσαμε και τη Γενική Γραμματεία Αθλητισμού.
Είχα να κάνω την εξής παρατήρηση: Επειδή η Γενική Γραμματεία Αθλητισμού, δεν έχει, ως δημόσια υπηρεσία, ευελιξία για να γίνονται μετακινήσεις χρημάτων, γι' αυτό και πηγαίνατε μόνο στο Ταμείο Παρακαταθηκών και Δανείων. Θέλω να ρωτήσω, λοιπόν, θα μείνει στη Γενική Γραμματεία Αθλητισμού, ως το έχετε εδώ ή μπορεί να πάει στον ΟΠΑΠ; Διότι εκεί ξέρετε ότι έχουμε τις διακινήσεις εκτός δημοσίου λογιστικού. Είναι ένα πάρα πολύ μεγάλο θέμα και θα παρακαλούσα να έχω μία απάντηση στη συνέχεια από εσάς.
Με την παράγραφο 11 θεωρώ ότι η Κυβέρνηση ουσιαστικά μπορεί να αναθέτει σε οποιαδήποτε υπηρεσία ή φορέα την εκτέλεση των ολυμπιακών έργων, αφήνοντας πλέον την Επιτροπή ως απλό επόπτη.
Στο δεύτερο εδάφιο ο κ. Λαλιώτης βγάζει την ουρά του από την ευθύνη των ολυμπιακών έργων αφού θεσμοθετούμε -διότι εδώ νομίζω ότι δεν κάνετε αλλαγή...
ΠΡΟΕΔΡΕΥΩΝ (Παναγιώτης Σγουρίδης): Συμμαζέψτε τα, κυρία Πετραλιά. Σας παρακαλώ συμμαζέψτε τα, διότι θα έχω πρόβλημα από εκεί και πέρα.
ΦΑΝΗ ΠΕΤΡΑΛΙΑ-ΠΑΛΛΗ: Πολύ καλά, κύριε Πρόεδρε, θα σταματήσω αφού όμως πω μια κουβέντα. Βεβαίως δεν είπα για τα άλλα δύο άρθρα τίποτα. Θα αναφερθώ στη συνέχεια.
Στο δεύτερο, όμως, εδάφιο αυτής της παραγράφου του άρθρου 4, δηλαδή
στην παράγραφο 11, βλέπω -και θέλω να ρωτήσω εάν καλώς το βλέπω- ότι ο κ. Λαλιώτης βγάζει την ουρά του από
την ευθύνη των ολυμπιακών έργων αφού
θεσμοθετείται ότι οι ειδικές υπηρεσίες δημοσίων έργων, που ανήκουν στο Υ.ΠΕ.ΧΩ.Δ.Ε., αντικαθίστανται από τον κατά περίπτωση αρμόδιο Υπουργό ο οποίος είναι και ο υπεύθυνος. Αυτό τι ακριβώς σημαίνει; Θα ήθελα μία ερμηνεία.
Κύριε Πρόεδρε, θέλοντας να σας διευκολύνω θα σταματήσω εδώ παρ' όλο που έχω παρατηρήσεις και για τα άρθρα 5 και 6.
ΠΡΟΕΔΡΕΥΩΝ (Παναγιώτης Σγουρίδης): Ο κ. Αγγουράκης έχει το
λόγο.
ΧΑΡΑΛΑΜΠΟΣ ΑΓΓΟΥΡΑΚΗΣ: Ευχαριστώ, κύριε Πρόεδρε. Θα
προσπαθήσω να
ανταποκριθώ στα χρονικά περιθώρια.
Κατ' αρχήν στο άρθρο 1 θα επαναλάβω για άλλη μία φορά ότι
είμαστε
αντίθετοι, διότι έχουμε τη γνώμη ότι η σύσταση αυτής της Ανώνυμης Εταιρείας ανοίγει το δρόμο στο ιδιωτικό κεφάλαιο να
\κμεταλλευθεί τους πόρους του Οργανισμού Εργατικής Κατοικίας. Και θα εξηγήσω στη συνέχεια το γιατί.
Αυτό φαίνεται από την παράγραφο 4 εδάφια α',β' και ε' στα οποία περιγράφεται, ότι η ανώνυμη εταιρεία έχει τη δυνατότητα να αναθέτει σε τρίτους τη σύνταξη μελετών, να συμμετέχει σε εταιρείες τρίτων για τη σύνταξη μελετών, να αναθέτει με αυτοχρηματοδότηση ή συγχρηματοδότηση την κατασκευή του έργου, να συνάπτει κάθε είδους συμβάσεις με το δημόσιο, φυσικά πρόσωπα ή νομικά πρόσωπα δημοσίου και ιδιωτικού δικαίου, με σκοπό την κατασκευή, την επίβλεψη της κατασκευής, τη διαχείριση και εκμετάλλευση του Ολυμπιακού Χωριού βεβαίως και της διεθνούς ζώνης.
Με τη 13η παράγραφο του ίδιου άρθρου, η ανώνυμη εταιρεία μπορεί να
ιδρύσει και άλλες εταιρείες, όπως συμπλήρωσε σήμερα η κυρία Υπουργός.               Βεβαίως, η συμπλήρωση αφορούσε μόνο τη διεθνή ζώνη.
Με τις παραπάνω ρυθμίσεις ο Ο.Ε.Κ. μόνο κατ'επίφαση, κατά τη γνώμη
μας, θα είναι ο κύριος του έργου του Ολυμπιακού Χωριού. Ο έλεγχος μέσω της σύστασης αυτής της εταιρείας θα περάσει σε εταιρείες που θα αναλάβουν τη διαχείριση και εκμετάλλευση του έργου πριν και μετά τους Ολυμπιακούς Αγώνες του 2004. Από την άλλη πλευρά ο Ο.Ε.Κ. θα καλείται να καταβάλει τους πόρους του. 'Ηδη μέσω του άρθρου 24 του ν. 2741/99 και τη σύμβασηπλαίσιο με την Οργανωτική Επιτροπή βαρύνεται με τα έξοδα της απαλλοτρίωσης, όπως είναι γνωστό.
Με την παράγραφο 4 του ίδιου άρθρου βαρύνεται και με τα έξοδα κατασκευής, το κόστος των ειδικών εγκαταστάσεων, των υποδομών δικτύων, μελετών κλπ., σε αντίθεση με τη σύμβαση-πλαίσιο η οποία όριζε ότι βαρύνουν την Οργανωτική Επιτροπή.
Με την ευκαιρία αυτή θα σας παρακαλούσα να μου εξηγήσετε, κυρία Υπουργέ, το νόημα της αντικατάστασης της ρητής σύμβασης της 10.11.99 όπως ήταν στο αρχικό σχέδιο που μας δώσατε, με τη διατύπωση ότι διάφορα πράγματα γίνονται με τους όρους της σύμβασης, που καταρτίζεται μεταξύ Οργανωτικής Επιτροπής Ολυμπιακών Αγώνων και του Ο.Ε.Κ. Με άλλα λόγια, μια από τις παρατηρήσεις-διορθώσεις που είχαμε, ήταν ότι στη θέση της σύμβασης της 10.11.99 τώρα αυτό που συζητάμε είναι όροι κάποιας σύμβασης η οποία καταρτίζεται μεταξύ Οργανωτικής Επιτροπής και Οργανισμού Εργατικής Κατοικίας.
Το ερώτημα που έχω εγώ είναι πρώτον, εάν η σύμβαση-πλαίσιο παραμένει και δεύτερον, πως είναι δυνατόν να θεσμοθετούμε όρους μιας σύμβασης η οποία καταρτίζεται. Εκ των προτέρων θα συμφωνήσουμε με τους όρους που θα προβλέπει αυτή η σύμβαση ή αυτές οι συμβάσεις που καταρτίζονται; Δεν το καταλαβαίνω αυτό. Επίσης δεν καταλαβαίνω την κοινοβουλευτική και νομική βάση της όλης διαδικασίας ειδικά στο θέμα αυτό.
Ο Ο.Ε.Κ. δεν κατοχυρώνεται με κανέναν τρόπο απέναντι στην
ανώνυμη
εταιρεία, στην οποία είναι υποχρεωμένος όμως να διαθέτει τα κεφάλαιά του.           Αυτό βγαίνει αβίαστα από την παράγραφο 7 στην οποία γίνεται η εξής
αναφορά: Τόσο οι χρηματοδοτήσεις, όσο και οι επιχορηγήσεις \ίναι άτοκες
και χωρίς παροχή εγγυήσεως εκ μέρους της εταιρείας προς τον Ο.Ε.Κ. και χωρίς υποχρέωση επιστροφής των αντίστοιχων χρηματικών ποσών που διατίθενται από τον Ο.Ε.Κ.
Επανέρχομαι στη σύμβαση-πλαίσιο μεταξύ του Ο.Ε.Κ. και της Ολυμπιακής Επιτροπής. Αναφέρεται ότι θα προβλεφθούν ποινικές ρήτρες και εγγυητικές επιστολές σε βάρος του Ο.Ε.Κ. και όχι της εταιρείας για την έγκαιρη αποπεράτωση και μάλιστα σύμφωνης με τους όρους μελέτης εκτέλεσης του έργου.
Ο Ο.Ε.Κ. δεν κατοχυρώνεται, αφού σύμφωνα με τις διατάξεις του άρθρου αυτού δεν θα ασκεί στην ουσία τον έλεγχο στην ανώνυμη εταιρεία. Ο ουσιαστικός έλεγχος θα ασκείται από τον Υπουργό
Εργασίας ο οποίος θα καταρτίσει το καταστατικό της εταιρείας και όχι από τον Ο.Ε.Κ. που είναι ο κύριος μέτοχος της εταιρείας και θα ρυθμίσει με τον τρόπο αυτό θέματα ιδιαίτερης σημασίας, όπως είναι η συγκρότηση του Δ.Σ. οι αυξήσεις του μετοχικού κεφαλαίου κλπ.
Πέρα από αυτό, θα ήθελα να πω ότι εμάς δεν μας καθησυχάζει
καθόλου
μια διαβεβαίωση που υπάρχει, ότι με το τέλος των Ολυμπιακών Αγώνων όλα τα
υπηρεσιακά στοιχεία της ανώνυμης εταιρείας θα επανέλθουν στον Ο.Ε.Κ., διότι φαντάζομαι ότι αυτό αφορά και τα χρέη -κάτι που απεχθανόμαστε- που ενδεχομένως αυτή η εταιρεία θα έχει.
Για τους λόγους αυτούς, εμείς καταψηφίζουμε το άρθρο 1, παρά τις βελτιωτικές, θα έλεγα, παρεμβάσεις της κυρίας Υπουργού ειδικά σήμερα στην παράγραφο 12, που επί της ουσίας δεν αλλάζουν και πάρα πολλά πράγματα.
'Οσον αφορά στο άρθρο 2, κύριε Πρόεδρε, που αφορά την
προστασία των
Ολυμπιακών Συμβόλων και Σημάτων, το ψηφίζουμε. Απλά θα επαναλάβω αυτό που είπα και στην επιτροπή, ότι η εμπορευματοποίηση έχει πάρει πια τέτοια έκταση που θεωρείται αυτονόητο ένα σημαντικό ποσό των εσόδων να προέρχεται από τα Ολυμπιακά Σήματα. Μόνο αυτό ως ιδεολογικό, αν θέλετε, σχολιασμό.
'Οσον αφορά στο άρθρο 3, όπως είπαμε και στη συζήτηση επί της αρχής, γίνονται ορισμένες ρυθμίσεις οι οποίες αφ' ενός μεν έχουν το σκοπό να διευκολύνουν την ενεργοποίηση γενικότερα της κρατικής μηχανής στο σοβαρό θέμα που είναι η καλή προετοιμασία των Ολυμπιακών Αγώνων -και μ' αυτήν την έννοια δεν θα μπορούσε και κανείς να είναι αντίθετος στις ρυθμίσεις που προβλέπονται- αφετέρου, όμως, δεν μας διαφεύγει της προσοχής το γεγονός, ότι μπορεί σε ορισμένες περιπτώσεις να υπάρχουν περιπλοκές. Δεν καταλαβαίνουμε γιατί πρέπει χρειάζεται βεβαίως ο ολυμπιακός υπεύθυνος σε κάθε Υπουργείοτα ζητήματα αμοιβών να ρυθμίζονται με κοινή απόφαση του Υπουργού Οικονομικών και του κατά περίπτωση αρμόδιου Υπουργού και δεν θα μπορούσε να υπάρχει μία γενική ρύθμιση.
Με την ευκαιρία, ευχόμαστε κυρία Υπουργέ, αυτός ο "κύριος Αθήνα 2004" να μην κάνει και κατάχρηση των εξουσιών του. Δηλαδή, καταλαβαίνετε ότι είναι πολύ εύκολο από ένα σημείο και μετά τα πάντα να παγώνουν παντού στο όνομα του ότι δεν προλαβαίνουμε τις προθεσμίες και να βλέπουμε τραγελαφικές !αταστάσεις και πράγματα. Υπάρχει ένα θέμα, αν θέλετε, αναγκαίο μεν ο "κύριος Αθήνα 2004" αλλά πρέπει να υπάρχει και ένα μέτρο, κάποια εξισορρόπηση.
Μ' αυτές τις παρατηρήσεις εμείς ψηφίζουμε το συγκεκριμένο
άρθρο.
'Οσον αφορά στο άρθρο 4, υπάρχουν τα πολύ σοβαρά ζητήματα που αφορούν τις προσωρινές κατασκευές, τις εγκαταστάσεις στο Φάληρο και ορισμένα άλλα πράγματα. Δεν θα συμφωνήσουμε με το άρθρο 4 παρά τις διαβεβαιώσεις και τις ορισμένες δεσμεύσεις, που προωθήθηκαν και σήμερα εκ μέρους της κυρίας Υπουργού. Για να υπάρχει μία επί πλέον διαβεβαίωση ότι οι εγκαταστάσεις θα είναι προσωρινές έχουμε τη διατύπωση για έξι ή για δώδεκα μήνες.  Δεν είναι όμως εκεί το ζήτημα.
Εμείς εξακολουθούμε να έχουμε τις επιφυλάξεις και την αντίθεσή μας πολύ περισσότερο που ακόμη δεν πήραμε παραδείγματος χάρη μία πειστική απάντηση στο ερώτημα που έλεγε, γιατί πρέπει οι λεγόμενες προσωρινές λυόμενες ολυμπιακές εγκαταστάσεις να είναι μεγαλύτερης επιφάνειας και όγκου απ' αυτές που επιτρέπει το άρθρο 3 του ν. 2730/99. Το νόμο αυτόν με
αυτού του είδους τις ρυθμίσεις τον παρακάμπτετε. Υπάρχει ένα θέμα εδώ.              Ξέρετε τα προβλήματα που υπάρχουν. 'Οσον αφορά ειδικά το θέμα της Καλλιθέας, για άλλη μία φορά εμείς
επιμένουμε στην εφαρμογή του ν. 1515/85, έχοντας υπόψη ότι βεβαίως ο
χώρος αυτός είναι κοινόχρηστος, είναι χώρος πρασίνου κλπ. Τα ίδια πιστεύουμε και για άλλους χώρους, Ελληνικό κλπ.
Θα ήθελα επίσης να πω, κύριε Πρόεδρε, ότι εμείς είμαστε αντίθετοι με την παράγραφο 5, του άρθρου 4, η οποία στο όνομα των Πολιτιστικών Ολυμπιάδων δίνει και άλλες δυνατότητες υπερβάσεων ή καταπατήσεων κλπ. για κτίρια και εγκαταστάσεις που δεν εξυπηρετούν και άμεσα τους Ολυμπιακούς Αγώνες.
Και δεν θα  μπορεί να ισχυριστεί και η Κυβέρνηση "εδώ είναι πράγματα που δεσμευόμαστε από το φάκελο" αν και αυτές οι δεσμεύσεις, μπορούν να ξεπεραστούν.
Επανέρχομαι στην παράγραφο 9, στον Οργανισμό Διεξαγωγής Ιπποδρομιών Ελλάδος. Είναι πασιφανές ότι ο διαγωνισμός που έγινε ήταν παράνομος, ακριβώς γιατί ο Οργανισμός δεν είχε τέτοια δυνατότητα και δικαιοδοσία.  Τώρα του δίνεται αυτή η δυνατότητα. Είναι ένα σκάνδαλο ολκής, το γεγονός ότι ήδη προχωράνε οι διαδικασίες για δημιουργία του κέντρου πολλαπλών αθλητικών χρήσεων και άρα όλη η συζήτηση που είχαμε στην επιτροπη, δεν αφορούσε τις προσωρινές χρήσεις, αλλά ακριβώς αυτό το κέντρο, για το οποίο και έχει προκηρυχθεί διαγωνισμός. Και με την ευκαιρία να πω ότι αν όχι στην περίπτωση της Καλλιθέας, αλλά στην περίπτωση του Μαρκόπουλου και
της Θεσσαλονίκης, ήδη ο ΟΔΙΕ έχει εκχωρήσει τις ιπποδρομικές του δραστηριότητες στους δικαιούχους του διαγωνισμού. Και το δεχθήκατε και σεις, κυρία Υπουργέ, ότι ενδεικτική ήταν η μεταολυμπιακή χρήση. Ξέρετε ότι σε όρους διαγωνισμού οι λέξεις "ενδεικτική, δεσμευτική" δεν συζητιούνται.  Αλλά η ουσία για μας είναι μία. Είναι ότι γίνεται εκ των υστέρων. C\ύτερον δεν συμφωνούμε όπως και ο ΟΔΙΕ να φτιάξει μια κατασκευαστική εταιρεία για να καταγίνει με αυτά -έχει ένα αντικείμενοκαι τρίτον δεν πρέπει να υπάρχει το κέντρο πολλαπλών αθλητικών χρήσεων στο χώρο της Καλλιθέας.
Για τις ειδικές υπηρεσίες δημοσίων έργων υπάρχει κι εδώ ένα θέμα, μία σκοπιμότητα. Είναι το θέμα αν πρέπει το Υπουργείο Παιδείας να έχει κατασκευαστικές εταιρείες σαν το Υπουργείο Γεωργίας. 'Οπως και να έχει δεν καταλαβαίνουμε γιατί στην έκδοση των αποφάσεων με τις οποίες καθορίζονται οι αποδοχές και οι πάσης φύσης αμοιβές του προσωπικού που απασχολούνται με οποιαδήποτε σχέση εργασίας συμπράττει και ο Υπουργός Οικονομικών. Γι αυτό είπαμε ότι με αυτές τις διατάξεις ανοίγουν διάφορα ταμεία και θα γίνουν διάφορες δυσάρεστες καταστάσεις.
Συμφωνούμε με το άρθρο 5 για τα όσα αφορούν τη Γενική
Γραμματεία
Αθλητισμού.
Επίσης είναι σημαντικό το θέμα της δημιουργίας ή εν πάση περιπτώσει των τροποποιήσεων όσον αφορά την ανώνυμη εταιρεία Προβολής ελληνικής Πολιτιστικής Κληρονομιάς. Εγώ δέχομαι τον ισχυρισμό της Κυβέρνησης ότι αυτό δεν είναι τίποτα καινούριο αλλά παλιός νόμος και το κάνουν γιατί θέλουν να εντάξουν και τις πολιτιστικές ολυμπιάδες στην υπόθεση αυτή. Με την ευκαιρία αυτή θέλω να θέσω ένα γενικότερο θέμα.
'Οταν μιλάμε για εμπορευματοποίηση -και είναι μια εμπορευματοποίησηπάλι δεν λέμε ότι δεν θα έπρεπε το Ταμείο Αρχαιολογικών Πόρων να έχει τα βιβλιοπωλεία του, να κάνει αντίγραφα να τα πουλάει κλπ. Να τα κάνει το Υπουργείο και όποιος άλλος θέλει. Δεν πρόκειται όμως γι αυτό. Εδώ καταρχήν φτιάχνουμε μία εταιρεία η οποία θα διέπεται από τους κανόνες της ιδιωτικής οικονομίας. Φεύγει από το δημόσιο λογιστικό, από το Ελεγκτικό Συνέδριο, έχει το δικαίωμα να κάνει έρευνες αναθέσεις κλπ. και έτσι φεύγουν από αυστηρές διαδικασίες ελέγχου οι οποίες θα υπήρχαν αν δεν ήταν ανώνυμη εταιρεία. Δεύτερον μας κάνει εντύπωση αυτός ο περιορισμός. Γιατί μόνο προστασία της πολιτιστικής κληρονομιάς; Οι σύγχρονοι 'Ελληνες
δημιουργοί δεν έχουν δικαίωμα προστασίας; Για να το πω αλλιώς; Αυτοί δεν έχουν δικαίωμα προβολής; Αυτοί δεν αποτελούν αντικείμενο του Υπουργείου Πολιτισμού; 'Η θα τους αφήσουμε στα χέρια άλλων; Λέει ο νόμος "εταιρεία Προστασίας Πολιτιστικής Κληρονομιάς" και τη συνδέετε μάλιστα και με τις πολιτιστικές Ολυμπιάδες. Τί θα γίνει; Θα έχουμε την Ελλάδα μέχρι τον 1 μ.Χ. αιώνα, όπως βλέπουμε και στο Σύνταγμα και μετά tabula rasa και ξαφνικά πολιτιστική Ολυμπιάδα; Θα το καταψηφίσουμε ούτως ή άλλως, αλλά το βάζω σε προβληματισμό, γιατί αν υπάρχει ένα θέμα προστασίας πολιτιστικής δημιουργίας, είναι της σύγχρονης ελληνικής δημιουργίας. Αλλιώς οι άνθρωποι αναγκάζονται να "προστατεύονται" αν μπορούν να προστατευθούν, από τις εταιρείες. Αυτό θέλουμε; Γι' αυτό καταψηφίζουμε και το άρθρο αυτό. Ευχαριστώ. 
ΠΡΟΕΔΡΕΥΩΝ (Παναγιώτης Σγουρίδης): Κύριοι συνάδελφοι, τη συνεδρίασή μας παρακολουθούν από τα δυτικά θεωρεία, αφού προηγουμένως ξεναγήθηκαν στην έκθεση της αίθουσας "ΕΛΕΥΘΕΡΙΟΣ ΒΕΝΙΖΕΛΟΣ" πενήντα μαθητές και τρεις συνοδοί καθηγητές από το Bυμνάσιο Κανήθου Ευβοίας.
Η Βουλή τους καλωσορίζει.
(Χειροκροτήματα από όλες τις πτέρυγες)
Η Διαρκής Επιτροπή Μορφωτικών Υποθέσεων καταθέτει την έκθεσή της στο σχέδιο νόμου του Υπουργείου Εθνικής Παιδείας και Θρησκευμάτων "Κύρωση της Συμφωνίας μεταξύ της Κυβέρνησης της Ελληνικής Δημοκρατίας και της Κυβέρνησης της Δημοκρατίας της Αλβανίας για τη συνεργασία στους τομείς της παιδείας, των επιστημών και του πολιτισμού".
Ο κ. Κοντογιαννόπουλος έχει το λόγο.
ΒΑΣΙΛΕΙΟΣ ΚΟΝΤΟΓΙΑΝΝΟΠΟΥΛΟΣ: Κύριε Πρόεδρε, θέλω να αναφερθώ σε ένα ειδικό θέμα που συνδέεται με το άρθρο 4 και ειδικότερα με την παράγραφο 4 όπου αναφέρεται ότι στην περιοχή του Κέντρου Πολλαπλών Αθλητικών Χρήσεων στο Φάληρο, θέση Ιππόδρομος, ο μέσος καθοριζόμενος συντελεστής δόμησης δεν μπορεί να υπερβαίνει το 0,4 και το μέγιστο ποσοστό κάλυψης το 35%.
'Οπως όλοι γνωρίζουμε ο Δήμος Καλλιθέας είναι ένας από
τους πιο
πολυπληθείς δήμους της περιοχής με ιδιαίτερες ευαισθησίες, εκτεταμένη μικροβιομηχανία και μικροβιοτεχνία, επιχειρήσεις μέσα στον αστικό ιστό και επιπλέον έχει επιβαρυνθεί με ένταση στη δόμηση για την οποία ευθυνόμαστε όλοι όσοι έχουμε νομοθετήσει στον οικοδομικό κανονισμό. Αποτέλεσμα όλων αυτών είναι να έχει υποβιβαστεί η ποιότητα της ζωής και του περιβάλλοντος σε εκείνη την περιοχή.
Συνεπώς, αποτελεί ένα αίτημα, όχι απλώς δίκαιο, αλλά ένα αίτημα που θα έπρεπε να μας συγκινήσει όλους μας η πρόταση την οποία έχουν κάνει ο Δήμος Καλλιθέας, αλλά και όμοροι δήμοι, να περιοριστεί ο μέσος καθοριζόμενος συντελεστής δόμησης στο 0,3% και το μέγιστο ποσοστό κάλυψης στο 25%.
Με την αφορμή αυτή θα ήθελα να διατυπώσω μία γενικότερη παρατήρηση.  Είναι φανερό ότι με την ευκαιρία των Ολυμπιακών Αγώνων γίνονται σημαντικά έργα στην ευρύτερη περιοχή. Θα πρέπει τα έργα αυτά να μη γίνονται με καθαρά οικονομικίστικα κριτήρια με αποτέλεσμα να επιβαρυνθεί η ποιότητα ζωής για τις επόμενες δεκαετίες. Θα πρέπει να γίνονται με μία τέτοια προοπτική, ώστε να αξιοποιηθεί η ευκαιρία των Ολυμπιακών Αγώνων για μία ευρύτερη ανάπλαση της περιοχής και για την αναβάθμιση της ποιότητας ζωής σε ολόκληρο το Λεκανοπέδιο.
Με αυτά τα λόγια συνηγορώ θερμά προς την κυρία Υπουργό για να κάνει
δεκτό το αίτημα του Δήμου Καλλιθέας.
ΠΡΟΕΔΡΕΥΩΝ (Παναγιώτης Σγουρίδης): Ο κ. Δημαράς έχει το λόγο. 
ΙΩΑΝΝΗΣ ΔΗΜΑΡΑΣ: Και κατά τη διάρκεια της συζήτησης αυτού του νομοσχεδίου στην επιτροπή, αλλά και κατά τη διάρκεια της συζήτησής του εδώ, διατυπώσαμε την άποψη ότι ένα τόσο σπουδαίο νομοσχέδιο συζητείται μία εβδομάδα πριν διακόψουμε
τις εργασίες μας εν όψει της προεκλογικής περιόδου. 'Ετσι υποβαθμίζετε η σημασία του νομοσχεδίου και με την εικόνα που παρουσιάζει η Βουλή κατά τη συζήτηση του νομοσχεδίου, αυτοαναιρείται η σημασία και η αξία της λειτουργίας του Εθνικού Κοινοβουλίου.
Είναι καταπληκτικό να παρατηρεί κανείς ότι χθες και σήμερα
)+ην
Αίθουσα ευρισκόντουσαν το πολύ τρεις Βουλευτές. Αυτό δεν σημαίνει ότι οι Βουλευτές δεν ενδιαφέρονται για ένα τόσο σπουδαίο νομοθέτημα. 'Ομως υπό την πίεση της ανάγκης να έλθουν σε επαφή με τα κοινωνικά στρώματα, με τον ελληνικό λαό, για να διατυπώσουν τις απόψεις, τους αναγκαστικά δεν βρίσκονται εδώ.
Επομένως θα ήταν χρήσιμο και ωφέλιμο για τη λειτουργία της κοινοβουλευτικής δημοκρατίας να μην είχε έλθει τώρα για να συζητηθεί αυτό το νομοσχέδιο. Παρά ταύτα υπό το κράτος και το βάρος της δύναμης που έχει η κοινοβουλευτική Πλειοψηφία το έφερε παρά τις εκκλήσεις και τις υποδείξεις που όλοι οι Βουλευτές διατυπώσαμε στην επιτροπή.
Δεν θέλω να μιλήσω για τα άρθρα. Το είπα και κατά τη συζήτηση επί της αρχής που έγινε εδώ. Θεωρώ ότι αυτοαναιρούμεθα αν μπούμε σε μια διαδικασία παρατηρήσεων, όταν μάλιστα η συντριπτική πλειοψηφία των Ελλήνων Βουλευτών δεν είναι εδώ για να ενημερωθεί και να αποφασίσει.  Αρνούμαι να μπω σε μια διαδικασία υποβάθμισης και του εαυτού μου και του κόμματός μου και του Κοινοβουλίου μπαίνοντας στην κατ'άρθρο συζήτηση όσων συζητούμε σήμερα στη Βουλή.
Είπα και χθες και θα επαναλάβω και σήμερα και μέχρι το τέλος της διαδικασίας, πριν συζητήσουμε κάποιες τροπολογίες για να δούμε και την καλή προαίρεση των εξουσιαστών-κυβερνώντων, ότι θα καταψηφίσουμε και στο σύνολό του το νομοσχέδιο και επομένως και τον τρόπο με τον οποίο το έφερε στη Βουλή η κυβερνητική πλειοψηφία. 'Ομως, θα καταψηφίσουμε και τα άρθρα. 
Θα τελειώσω εδώ και θα επανέλθω μόνο στη συζήτηση των τροπολογιών. ΠΡΟΕΔΡΕΥΩΝ (Παναγιώτης Σγουρίδης): Ευχαριστούμε τον κ. Δημαρά.
Η κυρία Υπουργός έχει το λόγο.
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): Κύριε Πρόεδρε, κυρίες και κύριοι συνάδελφοι, φοβούμαι ότι σε ένα βαθμό θα επαναλάβω τον εαυτό μου, γιατί φαίνεται ότι παρά την αναλυτική συζήτηση χθες, ορισμένα πράγματα δεν έγιναν κατανοητά.
Ας ξεκινήσουμε με το θέμα της ίδρυσης της ανώνυμης εταιρείας "ΟΛΥΜΠΙΑΚΟ ΧΩΡΙΟ".
Θα ήθελα να σας πω, ότι ο Οργανισμός Εργατικής Κατοικίας κάνει ένα χωριό δυόμιση χιλιάδων περίπου κατοικιών για τους δικαιούχους του. Αυτό είναι το περιεχόμενο αυτών των ρυθμίσεων. Το χωριό αυτό θα δοθεί προς χρήση προσωρινά για Ολυμπιακό Χωριό. Τις μετατροπές είπαμε ότι θα τις επιβαρυνθεί η εκάστοτε η κυβέρνηση το 2004.
Επίσης, ο ΟΕΚ θα διαχειριστεί ως κύριος του έργου τη διεθνή ζώνη και το προϊόν αυτής της διαχείρισης.
Δεν κατανοούμε, λοιπόν, ποιο είναι το πρόβλημα με την ανώνυμη εταιρεία. Απλώς μέσα στα ενενήντα δύο έργα τα οποία πραγματοποιεί ο Οργανισμός Εργατικής Κατοικίας μέσα σε αυτήν την περίοδο, δεν μπορεί να προσθέσει άλλο ένα, το οποίο έχει και ειδικούς όρους -και το γνωρίζουμε όλοι- έχει και αναγκαστικούς χρόνους και έχει και ταχύτητες και περιορισμούς τελείως διαφορετικούς από αυτούς που συνήθως αναλαμβάνει ο Οργανισμός Εργατικής Κατοικίας.
Με λίγα λόγια αυτή η εταιρεία είναι ένα είδος τεχνικής
\ταιρείας, η
οποία αναλαμβάνει όλα τα διαδικαστικά που χρειάζονται για την πραγματοποίηση του έργου. Και επίσης θα αναλάβει αυτή ή μια θυγατρική της και το θέμα της διαχείρισης της διεθνούς ζώνης. 'Ομως και η ιδιοκτησία του έργου και τα προϊόντα, τα έσοδα σε ό,τι αφορά τη διαχείριση της διεθνούς ζώνης, θα περιέλθουν
στον Οργανισμό Εργατικής Κατοικίας. Δεν κατανοώ, λοιπόν, ποιο είναι το πρόβλημα και ποια είναι η αντίρρηση!
Θα ήθελα επίσης να σας, πω ότι το διοικητικό συμβούλιο του Οργανισμού Εργατικής Κατοικίας εκπροσωπείται από πέντε εργαζόμενους, δηλαδή πέντε φορείς εργαζομένων, από τρεις εργοδότες. Με λίγα λόγια η πλειοψηφία του είναι αυτοί οι οποίοι συμβάλλουν με τα έσοδά τους στον Οργανισμό Εργατικής Κατοικίας, που μπορεί να πραγματοποιεί από κει και πέρα το έργο του, το οποίο, όπως ξέρετε, είναι να κατασκευάζει κατοικίες, να δανειοδοτεί για στέγαση, να επιδοτεί το ενοίκιο των δικαιούχων του, με λίγα λόγια να ασχολείται με τις στεγαστικές ανάγκες των εργαζομένων.
Δεν κατανοώ, λοιπόν, ποιο είναι το πρόβλημα αυτής της
ανώνυμης
εταιρείας. Γιατί εμφανίζεται αυτή η ανώνυμη εταιρεία πριν απ'όλα να είναι ο μηχανισμός απευθείας αναθέσεων.
Εδώ θα ήθελα να πω -λυπάμαι που η κ. Πετραλιά λείπει- ότι δεν μπορούμε να μπερδεύουμε το επείγον του νομοσχεδίου με το επείγον των αναθέσεων. Φθάνω σε ένα σημείο να μην ξέρω πώς να εξηγήσω πλέον ορισμένα πράγματα, πώς να συζητήσω για ορισμένα πράγματα, όταν μπερδεύουμε πράγματα τελείως άσχετα μεταξύ τους! Η Κυβέρνηση προφανώς θέλει να προωθήσει όσο γίνεται γρηγορότερα τις ρυθμίσεις για την κατασκευή του Ολυμπιακού Χωριού.
Και είναι φανερό ότι αυτό αποτελεί αίτημα του συνόλου της Βουλής και όλων όσων ασχολούνται με το 2004, με τους Ολυμπιακούς Αγώνες. Τι σχέση έχει αυτό με τις διαδικασίες ανάθεσης; Δηλώνω για μία ακόμη φορά ότι υποχρεωτικά η ανώνυμη εταιρεία ακολουθεί τις σχετικές νομοθεσίες των δημοσίων έργων, αυτές που επιβάλλει η κοινοτική νομοθεσία. Και επαναλαμβάνω για πέμπτη φορά ότι το θέμα του κατεπείγοντος, που αποτελεί τη μοναδική εξαίρεση, που επιτρέπει η κοινοτική νομοθεσία για απευθείας αναθέσεις, δεν μπορεί να ισχύσει σε αυτήν την περίπτωση, διότι είχαμε και έχουμε αφθονία χρόνου να κάνουμε κανονικές τις διαδικασίες. Θα έπρεπε δηλαδή να είχαμε φτιάξει το χωριό, να γινόταν ένας σεισμός και αφού γινόταν ο σεισμός, να έπεφτε το χωριό και τότε σε αυτήν την περίπτωση να λέγαμε ότι ξέρετε, πρέπει να το ανακατασκευάσουμε και τότε υπήρχε πραγματικά δικαιολογία. Δηλαδή πρέπει να υπάρχει μία δικαιολογία, πέρα από αυτόν που διαχειρίζεται το συγκεκριμένο έργο. Είναι τόσο σαφές και τόσο προφανές, που δεν μπορώ να καταλάβω πώς μπερδεύει η κ. Πετραλιά το κατεπείγον του νομοσχεδίου, το οποίο έχει να κάνει με το γεγονός ότι δεν θέλουμε να χάσουμε δύο μήνες στις διαδικασίες, που έχουμε για τις μελέτες και την κατασκευή του Ολυμπιακού Χωριού.
Σας δηλώνω υπεύθυνα και ξεκάθαρα -επιτέλους ενημερωθείτε και από κάποιους ανθρώπους, που γνωρίζουν πώς είναι η ),γκεκριμένη νομοθεσία των έργων- ότι δεν υπάρχει καμία εκδοχή για απευθείας ανάθεση. Την ίδια στιγμή η Ευρωπαϊκή 'Ενωση θα παρέμβει. Οποιαδήποτε κυβέρνηση ήθελε να κάνει κάτι τέτοιο, θα πήγαινε στο Ευρωπαϊκό Δικαστήριο. Επιτέλους, κατανοήστε το, εκτός αν αυτά είναι θέματα της πολιτικής της εποχής, του κλίματος του προεκλογικού και θέλετε να βγαίνουν τα πρωτοσέλιδα στις εφημερίδες, που πρόσκεινται στη Νέα Δημοκρατία και να μιλάμε για αδιαφάνεια και απευθείας αναθέσεις. Δεν υπάρχει καμία διαδικασία αδιαφάνειας. Υπάρχει η τρέχουσα διαδικασία για τα δημόσια έργα.
ΕΛΙΣΑΒΕΤ ΠΑΠΑΔΗΜΗΤΡΙΟΥ: Η τρέχουσα νομοθεσία περιλαμβάνει και απευθείας αναθέσεις.
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): Εξήγησα σε ποιες περιπτώσεις. Νομίζω ότι εσείς, κ. Παπαδημητρίου, είσθε σε θέση να κατανοήσετε.  Περιέργως δεν με ακούτε, γιατί ξέρετε ότι για να δικαιολογηθεί η διαδικασία της απευθείας ανάθεσης, πρέπει να υπάρχει ένας εξωτερικός λόγος, που υποχρεώνει τον κύριο του έργου να προχωρήσει σε αυτήν τη διαδικασία. Και εδώ
δεν υπάρχει τίποτα και κανένας λόγος, που να επιτρέπει μία τέτοιου είδους διαδικασία. Το εξηγώ, είναι απλό. Ρωτήστε τους ειδικούς, αν εσείς δεν το γνωρίζετε. Δεν γίνονται απευθείας αναθέσεις με καμία απολύτως διαδικασία. Ακόμη και να ήθελε κάποιος να κάνει, δεν θα μπορούσε. Αυτό προσπαθώ να σας εξηγήσω.
Επίσης, ακούστηκαν τα περίεργα ότι η εταιρεία αυτή θα υποκαταστήσει το ΟΕΚ. Καμία υποκατάσταση δεν γίνεται. Απλώς ο ΟΕΚ αποφασίζει να ιδρύσει μία ειδική εταιρεία, ώστε να ξέρει ότι εγκαίρως μέσα στις προδιαγραφές, που έχουν μπει, θα φέρει αυτό το συγκεκριμένο έργο.
Κυρία Πετραλιά -κι εδώ θα ήθελα να πω πράγματα που δεν θα ήθελαμπερδέψατε πράγματα τελείως ανόμοια. Είπατε ότι αφού επρόκειτο να γίνει μία εταιρεία, γιατί δεν έκανε εταιρεία η Οργανωτική Επιτροπή 2004 και την κάνει ο ΟΕΚ. Για τον απλούστατο λόγο ότι ο ΟΕΚ είναι ο χρήστης, είναι ο χρηματοδότης και ο ιδιοκτήτης. Αν έκανε όμως μία τέτοια εταιρεία η Οργανωτική Επιτροπή 2004, θα ψάχναμε για το χρήστη, τον εργοδότη και το χρηματοδότη.
Επίσης, θα ήθελα εδώ να σας θυμίσω ότι στη συγκεκριμένη περιοχή, την οποία απαλλοτριώνει ο ΟΕΚ, είχε αποφασίσει ο ΟΕΚ, πριν αποφασιστεί ότι θα γίνει εκεί το Ολυμπιακό Χωριό, να κάνει συνεννοήσεις με τους ιδιοκτήτες, προκειμένου να κάνει έναν οικισμό για τους εργαζομένους. Τι το πιο φυσιολογικό, λοιπόν, από αυτό που γίνεται. Επιτέλους, ο ΟΕΚ έχει δικό του Δ.Σ. και αποφασίζει. Και στο Δ.Σ. εκφράζονται κατά πλειοψηφία οι εργαζόμενοι και οι εργοδότες.
Σε ό,τι αφορά το θέμα της σύμβασης, το οποίο τέθηκε, θα ήθελα να σας εξηγήσω κάτι πολύ απλό. Η συμφωνία-πλαίσιο που έχει υπάρξει αυτήν τη
στιγμή μεταξύ του ΟΕΚ και της "Αθήνα 2004", δεν έχει δημοσιευθεί στο ΦΕΚ.        Μας είπε λοιπόν, η ΚΕΝΕ ότι δεν μπορούμε να αναφερθούμε σε μία συμφωνία
πλαίσιο που δεν έχει πάρει ΦΕΚ. Γι' αυτό, αυτήν τη στιγμή, αναφερόμαστε στην υποχρέωση κατάρτισης σύμβασης μεταξύ ΟΕΚ και "Αθήνα 2004" και χρησιμοποιείται ο ενεστώτας. Αυτός είναι & λόγος. Είναι καθαρά νομοτεχνικός. 'Ηταν μία παρατήρηση της κεντρικής νομοτεχνικής επιτροπής.
Σε ό,τι αφορά του τι σημαίνει η λέξη "εποπτεύων" για τα
θέματα της
κατάρτισης των κανονισμών, αν θέλετε θα σας διαβάσω το αντίστοιχο άρθρο του προηγούμενου νόμου για τα δημόσια έργα, όπου γίνεται ρητή αναφορά για την κατάρτησή τους μέσα σ'αυτήν την παράγραφο. Λέει λοιπόν: "Η
εκπόνηση των μελετών και η εκτέλεση των έργων των εταιρειών, καθώς και οι συναφείς προμήθειες και οι εργασίες γίνονται κατ'εξαίρεση από κάθε κείμενη διάταξη, πλην εκείνων του δικαίου της Ευρωπαϊκής 'Ενωσης, σχετική με την ανάθεση μελετών και εκτέλεση δημοσίων έργων και τη διενέργεια κρατικών προμηθειών. Τα πλαίσια των διαδικασιών καθορίζονται με κανονισμούς που εγκρίνονται από τους εποπτεύοντες Υπουργούς και δημοσιεύονται στην Εφημερίδα της Κυβερνήσεως". Αυτή είναι η σχέση των εποπτευόντων. Εγκρίνουν οι εποπτεύοντες Υπουργοί τους κανονισμούς, οι οποίοι, όπως ρητά αναφέρεται εδώ δεν μπορούν να παρεκκλίνουν από το δίκαιο της Ευρωπαϊκής 'Ενωσης. Νομίζω ότι είναι απολύτως σαφή και χωρίς καμία παρερμηνεία αυτά τα ζητήματα.
Θα αναφερθώ τώρα στο άρθρο, το οποίο έχει σχέση με το χώρο του Ιπποδρόμου. Κατ'αρχήν, να διασαφηνίσω για μία ακόμη φορά, κύριε Αγγουράκη, ότι εδώ υπάρχουν κανόνες σε ό,τι αφορά τις προσκλήσεις ενδιαφέροντος, τους διαγωνισμούς κ.λπ., οι οποίοι είναι ξεκάθαροι.
Θα ήθελα λοιπόν, να σας πω ότι η διακήρυξη του ΟΔΙΕ για το Φάληρο,
ανέφερε ως αντικείμενο την πιθανή αξιοποίηση του χώρου του Φαλήρου. Αυτό δεν αποτελεί δέσμευση για τους επενδυτές.
Νομίζω ότι πρόκειται απλά για μία πρόσκληση ενδιαφέροντος. Μετά θα γινόταν η short list, όπως λέμε, δηλαδή, η επιλογή ανάμεσα στους επενδυτές για το ποιοι είναι οι κατάλληλοι. Νομίζω λοιπόν ότι ο καθένας καταλαβαίνει πως αυτό δεν αποτελεί δέσμευση.
Αυτό είναι από την προκήρυξη που έγινε τον Ιούλιο, πριν
αποφασισθεί
το θέμα των προσωρινών εγκαταστάσεων, που αναφέρεται στην πιθανή αξιοποίηση του χώρου του Φαλήρου. Δεν αλλάζει λοιπόν, σε τίποτα η
εγκυρότητα της πρόσκλησης, διότι υπήρχε μέσα ως πιθανή αξιοποίηση. Τώρα, με τις προσωρινές κατασκευές δεν πρόκειται να γίνει καμία τέτοιου είδους αξιοποίηση.
ΧΑΡΑΛΑΜΠΟΣ ΑΓΓΟΥΡΑΚΗΣ: Μα, αυτό είναι το πρόβλημα, κυρία Υπουργέ, διότι οι διαγωνιζόμενοι πλέον, αυτοί που έμειναν στη short list, από τη στιγμή που δεν υπάρχει πια η πιθανή μεταολυμπιακή χρήση, καταλαβαίνετε ότι τα βάζουν οι άλλοι. Δηλαδή, αν δεν υπήρχε και στον αρχικό διαγωνισμό η πιθανή μεταολυμπιακή χρήση, πιθανώς να είχατε βγάλει άλλους στη short list. Αυτό είναι το πρόβλημα.
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): Με συγχωρείτε, δεν έδωσα συγκεκριμένες προσφορές. Οι προσφορές έπονται γιατί δεν τους έχουν δοθεί προδιαγραφές. Εμείς είπαμε πρόσκληση ενδιαφέροντος. Δηλαδή, δήλωσαν ότι "εμείς ενδιαφερόμαστε" και !(eθηκε η αξιοπιστία τους και η σοβαρότητά τους ως εταιρείες. Δεν κρίθηκε η προσφορά τους. Η προσφορά τους έπεται με βάση τις προδιαγραφές και μέσα στις προδιαγραφές περιλαμβάνεται το θέμα των προσωρινών εγκαταστάσεων πλέον.
Νομίζω ότι είναι πάρα πολύ σαφή τα πράγματα και δεν επιδέχονται
καμιά παρερμηνεία. Δεν έχουν δώσει προσφορές και δεν κρίθηκαν με προσφορές. Κρίθηκε η σοβαρότητα και η εγκυρότητα των εταιρειών που κατέθεσαν. Ως εταιρείες κρίθηκαν.
ΠΡΟΕΔΡΕΥΩΝ (Παναγιώτης Σγουρίδης): Πάντα έτσι γίνεται σε όλα τα
μεγάλα έργα.
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): Ο ΟΔΙΕ, επίσης, δεν δημιουργεί καμιά κατασκευαστική εταιρεία. Απλώς λειτουργεί ως ένας εργοδότης, που διαχειρίζεται τα θέματα των Ιπποδρόμων Αθήνας και Θεσσαλονίκης και όπως ξέρετε, το θέμα του Ολυμπιακού Κέντρου στο Μαρκόπουλο.
Για το θέμα της οικοδομικής άδειας της προσωρινής εγκατάστασης, θα επαναλάβω το εξής, ότι μια κανονική οικοδομική άδεια συνοδεύει μάλλον μόνο μόνιμες εγκαταστάσεις και όχι προσωρινές και κατοχυρώνει νομικά ένα δικαίωμα στο διηνεκές,  το οποίο εμείς προφανώς δεν θέλουμε.
Εμείς μιλάμε για μια προσωρινή εγκατάσταση και γι' αυτό το
λόγο
αναφερόμαστε στην άδεια για έγκριση εργασιών εγκατάστασης και αποσυναρμολόγησης. Αυτή είναι η άδεια που δίνεται από το ΥΠΕΧΩΔΕ, είναι άδεια έγκρισης εργασιών, εγκατάστασης και αποσυναρμολόγησης. 'Οπως είπαμε πριν, βάλαμε το εξάμηνο για να είμαστε σίγουροι νομοθετικά ότι θα απομακρυνθούν μέσα σ' αυτό το χρονικό διάστημα. Νομίζω ότι και αυτό δεν επιδέχεται καμία παρερμηνεία.
Θα ήθελα εδώ να πω ότι αναφέρθηκε ο κ. Κοντογιαννόπουλος στις προτάσεις του  Δήμου Καλλιθέας. Εγώ θα πω ότι δέχομαι τη μείωση του συντελεστή από 0,35 σε 0,30. Αυτή είναι η παρέμβαση, που μπορώ να αποδεχθώ.
Για το θέμα της μεταφοράς των πόρων από το "Αθήνα 2004" στη Γενική Γραμματεία Αθλητισμού, είπατε κ. Πετραλιά, ότι το "Αθήνα 2004" δεν έχει χρήματα και επομένως, πώς θα μεταφέρει χρήματα; Αγνοείτε ότι στο πρόγραμμα επενδύσεων του 1999 είχαν μπει υπέρ του "Αθήνα 2004" δεκαοκτώ δισεκατομμύρια δραχμές. Αυτά τα δεκαοκτώ δισεκατομμύρια δραχμές αφορούσαν την περίπτωση των απαλλοτριώσεων και των έργων. Είχαν προβλέψει
αυτό το ποσό, για να προχωρήσουν οι απαλλοτριώσεις και τα έργα. Είναι φανερό ότι τα έργα αφαιρέθηκαν.
Επομένως, για να μη χαθούν τα χρήματα του 1999, αυτά τα
χρήματα
δίνονται στη  Γενική Γραμματεία Αθλητισμού. Είναι ρητή η διάταξη για το ότι δίνονται στη  Γενική Γραμματεία Αθλητισμού και όχι στον ΟΠΑΠ, διότι όπως είδατε, συμπλήρωσα στις σημερινές διορθώσεις που έκανα στα άρθρα το ότι "για την κάλυψη των δαπανών των ανωτέρων έργων και εγκαταστάσεων, η παραπάνω εταιρεία δύναται να καταβάλει τα αναγκαία ποσά στη Γενική Γραμματεία Αθλητισμού". Είναι απολύτως σαφές. Ο ΟΠΑΠ δεν είναι Γενική Γραμματεία Αθλητισμού.
Επομένως, πρόκειται για υπάρχοντα κονδύλια. Τι να πούμε παραπάνω; Να πούμε και όχι στον ΟΠΑΠ; Αφού λέμε ότι δίνεται στη Γενική Γραμματεία Αθλητισμού, η οποία άλλωστε είναι ο φορέας ο οποίος κάνει τα έργα. Είναι ο φορέας, ο οποίος πραγματοποιεί τα έργα. Είναι και αυτή μια ρύθμιση, η οποία δεν κρύβει τίποτα το περίεργο, πέρα από το γεγονός ότι σε αντίθεση μ'αυτά που μας λέτε, ότι δεν κάνουμε καμία πρόβλεψη, είχαμε βάλει το 1999 αυτά τα δεκαοκτώ δισεκατομμύρια δραχμές, τα οποία περνούν τώρα από το "Αθήνα 2004" στη Γενική Γραμματεία Αθλητισμού.
ΦΑΝΗ ΠΕΤΡΑΛΙΑ-ΠΑΛΛΗ: Αυτά δεν μπήκαν στον Προϋπολογισμό του
2000.
Είναι ξεχωριστά.
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): Αυτά έχουν να κάνουν με τη χρηματοδότηση του 1999. Δεν απορροφήθηκαν αυτά τα χρήματα και δίνονται από το "Αθήνα 2004"...
ΦΑΝΗ ΠΕΤΡΑΛΙΑ-ΠΑΛΛΗ: Υπάρχουν αυτά τα δεκαοκτώ δισεκατομμύρια στον
προϋπολογισμό του 1999, που ψηφίσαμε;
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): Βεβαίως.
ΠΡΟΕΔΡΕΥΩΝ (Παναγιώτης Σγουρίδης): Κυρία Πετραλιά, σας
παρακαλώ. Να
μη γραφτεί τίποτε από αυτά, από τη στιγμή που δεν ειπώθηκαν στο μικρόφωνο.
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): Το "Αθήνα 2004" έχει κάνει αύξηση κεφαλαίου και έχει πάρει αυτά τα χρήματα. 'Ομως, αυτά τα χρήματα δεν μπορεί να τα αξιοποιήσει τώρα, διότι δεν εμπλέκεται με τα έργα και το θέμα είναι πώς θα περάσουν τα χρήματα που έχει πάρει το "Αθήνα 2004" στη Γενική Γραμματεία Αθλητισμού. Νομίζω πως θα συμφωνήσετε πως δεν υπάρχει τίποτα περίεργο.
Σε ό,τι αφορά τις αμοιβές μελών του διοικητικού συμβουλίου, η οποιαδήποτε αμοιβή μελών του διοικητικού συμβουλίου -θα μου επιτρέψετε να πω την άποψή μου εδώ- δεν έχει καμία σχέση με το νόμο. Αλλά δεν κατανοώ γιατί οι συμμετέχοντες στο Διοικητικό Συμβούλιο του 2004 οφείλουν να δηλώνουν ότι δεν θέλουν αμοιβή για τη συμμετοχή τους σ' αυτό το έργο. Εγώ δεν βλέπω τίποτα το περίεργο. Είχαν αποφασίσει από μόνοι τους ότι δεν επιθυμούν. 'Ηδη αυτήν τη στιγμή καταναλώνουν πολύ περισσότερο χρόνο από ό,τι κατανάλωναν.
Θα ήθελα εδώ να δηλώσω κατηγορηματικά ότι δεν υπάρχει κοινή υπουργική απόφαση, όπως απαιτείται, του Υπουργείου Οικονομικών και του Υπουργείου Πολιτισμού, για την αμοιβή των μελών του διοικητικού συμβουλίου. Δεν υπάρχει τέτοια απόφαση. Εγώ, μεταξύ μας, λέω ότι δεν βλέπω τίποτα το περίεργο σε κάτι τέτοιο.
Επίσης, θα ήθελα να αναφερθώ στο θέμα της Ειδικής
Γραμματείας. Να
θυμίσω ότι η Ειδική Γραμματεία υπήρχε από το ν.2730 και μέσα στα αντικείμενά της είχε και το συντονισμό των ολυμπιακών υπευθύνων.
Και θα ήθελα εδώ να σας θυμίσω, κυρία Πετραλιά, μια που συνηθίζετε να αναφέρεσθε στον κ. Σάμαρανγκ...
(Θόρυβος απο την πτέρυγα του ΔΗ.Κ.ΚΙ.)
ΠΡΟΕΔΡΕΥΩΝ (Παναγιώτης Σγουρίδης): Κύριε Ιντζέ, με το θόρυβο κάνατε
γνωστή την παρουσία σας στο Κοινοβούλιο.
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): Φαίνεται ότι οι γυναίκες δεν τους πείθουμε όταν συζητάμε!
ΠΡΟΕΔΡΕΥΩΝ (Παναγιώτης Σγουρίδης): Μάλλον, μπορώ να πω εγώ εκ της πείρας μου, ότι τρεις γυναίκες κρατήσατε το Κοινοβούλιο δυο ημέρες σε ένταση.
ΙΩΑΝΝΗΣ ΔΗΜΑΡΑΣ: Η μειοψηφία των γυναικών στην Ολομέλεια
είναι
πλειοψηφία στη συζήτηση του νομοσχεδίου.
ΠΡΟΕΔΡΕΥΩΝ (Παναγιώτης Σγουρίδης): Αυτό είναι πολύ θετικό και δείχνει πια ότι έχουν ξεπεραστεί τα θέματα των ισχυρών φύλων. Τώρα μιλάμε για ισχυρές σχέσεις, δυναμικές σχέσεις, για τέτοια πράγματα.
Παρακαλώ συνεχίστε, κυρία Παπαζώη.
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): Σε ό,τι αφορά το θέμα των ολυμπιακών υπευθύνων, επαναλαμβάνω ότι ήταν αίτημα, νομίζω, όλων το να υπάρχουν σε κάθε Υπουργείο -και έτοιμα βεβαίως του 20004- άνθρωποι, στους οποίους απευθύνεται και το 2004 και η διϋπουργική κατ' αρχήν. Και μιλάω στο επίπεδο της Ειδικής Γραμματείας, προκειμένου να κάνει την υπηρεσιακή προετοιμασία των διαφόρων ζητημάτων, που πιθανόν στη συνέχεια να χρειάζεται να πάρουν αποφάσεις οι Υπουργοί.
Θα ήθελα εδώ να θυμίσω στην κ. Πετραλιά, που όπως είπα πριν, ακούει όσα λέγονται από τον κ. Σάμαρανγκ, ότι αυτό που είπε ο κ. Σάμαρανγκ ήταν more goverment και όπως ξέρετε υπάρχει μία πίεση του κ. Σάμαρανγκ, η οποία μιλάει για έναν Υπουργό ο οποίος θα αναλάβει επικεφαλής του 2004.
Ξέρετε ότι υπάρχει αυτή η πρόταση. Η Κυβέρνηση δεν
συμφωνεί με αυτήν
την πρόταση. 'Ομως, αυτό δεν σημαίνει ότι δεν χρειάζεται υποστήριξη η Διϋπουργική Επιτροπή. Και όσο πάει, χρειαζόμαστε ένα μεγαλύτερο συντονισμό των Υπουργείων για τα διάφορα ζητήματα, για τα οποία εμείς πρέπει να πάρουμε αποφάσεις και να υποστηρίξουμε το 2004.
Σε ό,τι αφορά αυτήν την περίφημη αναφορά, την οποία κάνατε
στη
δυνατότητα που έχει η Ειδική Γραμματεία να κάνει μελέτες κ.λπ., στα πλαίσια των αρμοδιοτήτων της, ξέρετε τι ισχύει αυτήν τη στιγμή κυρία Πετραλιά; Ισχύει ότι για να κάνει τη μελέτη, πρέπει να υπάρχει εισήγηση της Διεύθυνσης Βυζαντινών. 'Ετσι λειτουργεί το Υπουργείο μας. Χρειάζονται εισηγήσεις από τις Διευθύνσεις. Δεν έχουμε Διεύθυνση η οποία να ασχολείται με το θέμα των Ολυμπιακών Αγώνων. Πρέπει, λοιπόν, αυτήν τη στιγμή η Διεύθυνση Βυζαντινών να κάνει την εισήγηση, ότι πρέπει να κάνουμε την τάδε μελέτη ή την τάδε προσπάθεια. Να μην το λύσουμε αυτό το ζήτημα; Περί αυτού πρόκειται και καμίας άλλης σκοτεινής υποθέσεως, να υφαρπάξουμε αντικείμενα από το 2004.
ΠΡΟΕΔΡΕΥΩΝ (Παναγιώτης Σγουρίδης): Παρακαλώ συντομεύετε. 
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): Νομίζω ότι απάντησα σε όλα. Πάντως επιμένω και επαναλαμβάνω ότι δεν υπάρχει τίποτα το ρουσφετολογικό σ' αυτό το νομοσχέδιο, αν το ψάξετε Xπό την αρχή μέχρι το τέλος. 'Ισως είναι, θα έλεγα εγώ, το μόνο νομοσχέδιο το οποίο δεν αφορα ούτε ομάδες ούτε τάξεις ούτε πρόσωπα. Επομένως, με ποια έννοια είναι ρουσφετολογικό; Εγώ θα ήθελα αυτό να το καταλάβω.
Επίσης για να τελειώσω θα ήθελα να πω το εξής: Δεν
καταλαβαίνω αυτό
το οποίο επαναλαμβάνετε κυρία Πετραλιά, περί των είκοσι επτά υπευθύνων οι οποίοι τώρα θα γίνονται τριάντα έξι. 'Εχετε όπως σας είπα την συνήθεια να μπερδεύετε...
ΦΑΝΗ ΠΕΤΡΑΛΙΑ-ΠΑΛΛΗ: Τι είπα εγώ;
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): Είπατε αρμοδίων
φορέων οι
οποίοι εμπλέκονται σε αυτή... 
ΦΑΝΗ ΠΕΤΡΑΛΙΑ-ΠΑΛΛΗ: Φορείς.
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): Με συγχωρείτε αλλά
ποιοι
είναι αυτοί οι φορείς και πού εμπλέκονται; Αν εννοείτε ότι στο προεδρικό διάταγμα για το κωπηλατοδρόμιο στο Σχοινιά  για παράδειγμα υπογράφουν δέκα Υπουργοί, βεβαίως και υπογράφουν δέκα Υπουργοί. Τα ολυμπιακά έργα ή οτιδήποτε άλλο  δεν πρόκειται να καταργήσουν...
ΦΑΝΗ ΠΕΤΡΑΛΙΑ-ΠΑΛΛΗ: Δεν είπα κάτι τέτοιο.
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): Με συγχωρείτε αλλά πρέπει να καταλάβω τι εννοείτε γι' αυτό πρέπει να μας πείτε τι εννοείτε. Γιατί συνηθίζετε να λέτε τίτλους χωρίς να έχουμε περιεχόμενο από κάτω.
ΦΑΝΗ ΠΕΤΡΑΛΙΑ-ΠΑΛΛΗ: Θα σας το φέρω την Τρίτη.
ΠΡΟΕΔΡΕΥΩΝ (Παναγιώτης Σγουρίδης): Η κ. Παπαδημητρίου έχει το λόγο. 
ΕΛΙΣΑΒΕΤ ΠΑΠΑΔΗΜΗΤΡΙΟΥ: Κυρία Υπουργέ, θα σας εξηγήσει η κ. Πετραλιά
τι εννοεί φαντάζομαι. Εγώ θα  ισχυριστώ ότι είναι ντροπή μετά από τρία χρόνια να συζητάμε ακόμα  για οργανόγραμμα και να δημιουργούμε υπεύθυνους εδώ και υπεύθυνους εκεί που θα μπορούσαν ίσως λειτουργικά  να είχαν αποδειχθεί χρήσιμοι αν τους είχαμε υιοθετήσει από την αρχή. Και το λέω αυτό  και για λόγους όχι μόνο νομοτεχνικούς που το οφείλουμε σε κάτι τόσο σοβαρό αλλά και για λόγους συλλειτουργίας των κομμάτων και των υπευθύνων κάτω από τη δική σας εποπτεία των ολυμπιακών. Ας γίνει έτσι ένας
πανδέκτης  ενός γραπτού πονήματος για να καταλαβαίνουμε πού βρισκόμαστε.  Σας διαβεβαιώ ότι κάθε φορά που μιλάμε ζητώ από το αρχείο κάποιον από
τους νόμους στον οποίο παραπέμπουν οι σημερινές ρυθμίσεις και ανακαλύπτω κάτι καινούριο. Δηλαδή, δεν θεωρώ ότι ασκούμε σωστά το καθήκον μας καίτοι εμείς στην Αντιπολίτευση είμαστε και δεν θα είχε και μεγάλο νόημα τελικά για την ψήφιση του νομοσχεδίου η παρουσία μόνο της Υπουργού αυτής της Κυβέρνησης και της πτέρυγας της Βουλής που θα ψηφίσει απούσα. Είναι ντροπή !
'Αρθρο 1. Εγώ θα πω  αν τελικά βρήκατε έναν τρόπο να δουλέψει,
φτιάξτε την εταιρεία. Την φτιάξατε. Βέβαια καλό θα ήταν να μην υπερασπίζεσθε πράγματα τα οποία δεν ανταποκρίνονται  στα γραπτά κείμενα τα προϋπάρχοντα. Σας είπε κάποια στιγμή χθες η \ισηγήτριά μας ότι ξεφύγατε από την υποχρέωσή σας να συζητηθούν στην αρμόδια επιτροπή της Βουλής  και διαπληκτιστήκατε  για την αξιοποίηση των λέξεων "Κανονισμοί" που προβλεπόντουσαν ή "εκπονήσεις μελετών, αναθέσεις" κλπ. Και εσείς επιμείνατε να υπερασπίζεσθε χθες ότι πρόκειται μόνο για κανονισμούς και σήμερα το πρωί αν δεν απατώμαι. Μιλάμε μόνο για κανονισμούς δηλαδή.  Λοιπόν ζήτησα και μου έφεραν το ν. 2741 και μου ήρθε στο νου ότι τελικά είχε υπάρξει μεγίστη κουβέντα στην Επιτροπή Μορφωτικών Υποθέσεων και ζήτησαν όλες οι πτέρυγες της Βουλής τη γνώση τουλάχιστον του τι συμβαίνει. 'Εχει, λοιπόν, αναληφθεί από την Κυβέρνηση η υποχρέωση να καθορισθούν
κανονισμοί από το Δ.Σ. της οργανωτικής επιτροπής των Ολυμπιακών Αγώνων για τις αναθέσεις για την υλοποίηση κλπ. Αυτό αλλάζει σήμερα και λέτε ότι αυτή η εταιρεία έχει ειδικότερα το σκοπό  και περιλαμβάνονται τα εξής όπως η εκπόνηση μελετών, η ανάθεση, η σύνταξη μελετών η συμμετοχή στην εκπόνηση μελετών,  στη συνέχεια η δημοπράτηση η ανάθεση...
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): Να σας απαντήσω; 
ΕΛΙΣΑΒΕΤ ΠΑΠΑΔΗΜΗΤΡΙΟΥ: 'Οχι, κυρία Υπουργέ. Να μου 
απαντήσετε όταν
έρθει η ώρα σας αν θέλετε, για να μπορώ να ακούω τον εαυτόν μου να σκέφτεται.
Πιστεύω ότι  δίνετε σε αυτήν την εταιρεία  πολλές αρμοδιότητες και ίσως αρμοδιότητες που δεν θα δυνηθεί να ασκήσει. Είναι σαφές ότι δεν μπορεί να υπάρξει αυτοχρηματοδότηση. Νομίζω ότι η σύμβουλός σας η απελθούσα μαζί με το ένα δισεκατομμύριο που εισέπραξε σας έχει πει ότι αυτοχρηματοδότηση δεν γίνεται. Κρίμα αλλά δεν γίνεται. Αναφέρομαι στη σύμβουλο της οργανωτικής επιτροπής την Price Waterhouse. 'Eτσι δεν είναι; Δεν σας συμβούλευε και δεν θα σας εύρισκε οργανισμούς για αυτοχρηματοδότηση; Αυτό δεν ήταν εύκολο. Δεν ισχυρίζομαι κάτι άλλο αλλά ήταν και αυτονόητο. Νομίζω ότι ήταν πολύ εύκολο να διαβασθεί χωρίς τους αρμόδιους ξένους.
'Ενα από τα πράγματα που θέλω να επισημάνω είναι ότι δεν
είναι
δυνατόν να ξαναλέτε σήμερα και να το διαβάζετε -προφανώς κάποιος σας το είπε- ότι επειδή θα απομακρυνθούν οι κατασκευές το 2004 συν έξι μήνες, δεν χρειάζεται οικοδομική άδεια. Η οικοδομική άδεια δεν αφορά μόνο σε μονιμότητα κτιρίου, δεν αφορά σε όρους δόμησης. Η οικοδομική άδεια αφορά την ασφάλεια των εργαζομένων και των διερχομένων. Η οικοδομική άδεια αφορά και σημειακά αυτά τα τόσα χρόνια, την κτιριοδομική υγεία και βεβαίως η οικοδομική άδεια αφορά και την αισθητική επάρκεια, για να μη γελάνε και με την Αθήνα, όπως επιχειρήσατε χθες, ίσως αδίκως εσείς να γελάσετε με το Σίδνεϊ.
Προχωρώ παρακάτω. Δεν καταλαβαίνω κυριολεκτικά, γιατί θα πρέπει αυτή η εταιρεία να διατηρηθεί άλλα δύο χρόνια και να είναι η ίδια εταιρεία, εκτός αν είναι μόνο η μητρική εταιρεία και όχι η άλλη, που ανακατεύεται ή που της δίνετε εξουσιοδότηση με την παράγραφο 13 σήμερα να συσταθεί με
!a'& & ποσοστό του Ο.Ε.Κ. και κάποιους τρίτους- για την αναδιαρύθμιση των κατοικιών του Ολυμπιακού Χωριού. Πιστεύω ότι ο Ο.Ε.Κ. αναλαμβάνει κάποιες υποχρεώσεις. Ας 
μείνει μετά το 2004 στα θέματα που απασχολούν και που αυτός υπηρετεί καλύτερα από άλλους, αν τώρα είναι απασχολημένος με ενενήντα τρία έργα και χρειάζεται να κάνει μια εταιρεία. Δεν καταλαβαίνω, γιατί θα πρέπει να παραμείνουν οι στρατιές των ανθρώπων για άλλα δύο χρόνια. Δείτε το, ίσως είναι επωφελές για μας.
Η πρόβλεψη για την εκπόνηση των μελετών της εταιρείας για την εκτέλεση των έργων ότι, δηλαδή, στους εποπτεύοντες Υπουργούς -ας αλλάξει και λίγο νομοτεχνικά, πέραν του ότι το κάνατε "εποπτεύοντες Υπουργούς" και όχι εποπτεύων Υπουργόςπροστίθεται ο Υπουργός ΠΕΧΩΔΕ έχει νόημα, αρκεί να ασκεί αυτήν την εποπτεία. Διότι αυτό που έχουμε δει σ' αυτήν την Αίθουσα είναι το αντίθετο. 'Εχουμε κάνει ερωτήσεις, καταγγελίες, επερωτήσεις σχετικά μ' αυτό. Παραδείγματος χάρη, συμφωνεί ο κ. Λαλιώτης ότι έχει καταστραφεί η Κηφισιά και μας λέει ότι φταίει το πολεοδομικό γραφείο Κηφισιάς. Εποπτεύων Υπουργός είναι και στις πολεοδομίες του δήμου, αλλά δεν έχει ασκήσει ποτέ αυτήν την εποπτεία. Εποπτεύων Υπουργός είναι και στο 'Αλσος της Λεωφόρου Αλεξάνδρας και έχει γραπτές καταγγελίες μας ότι όλα τα κτίσματα εκεί είναι παράνομα. Επιπλέον, το 'Αλσος αυτό ανήκει στο ΥΠΕΧΩΔΕ και φυλάσσεται και προστατεύεται από τον δασικό νόμο ως άλσος. Εποπτεύων Υπουργός είναι κι εκεί κι όχι μόνο δεν έκανε τίποτα, αλλά έχει πάψει και να βλέπει. Πήγε ωραιότατα μετά της συζύγου του και ολόκληρης της ηγεσίας, πολιτικής και θρησκευτικής, προχθές στα εγκαίνια.
Καθορίστε, λοιπόν, τι σημαίνει "εποπτεύων Υπουργός",
διότι αυτό δεν
μας αρκεί. Δεν μπορεί να είμαστε σοβαροί και να λέμε -ο κύριος Πρόεδρος είναι μηχανικός και γνωρίζει τι λέω- ότι απαγορεύεται η απευθείας ανάθεση. Εγώ σας λέω ότι επιτρέπεται και μπορώ να σας πω και δέκα λόγους, που να μην αναδεικνύεται η υπαιτιότητα του φορέα, που να μπορείτε να κάνετε την
ανάθεση. Ούτε πιστεύω ότι αναθέτοντας απευθείας κάποιος είναι περισσότερο παράνομος ή περισσότερο υπό έλεγχο κάποιου, από εκείνον που
αναθέτει με πρόσκληση περιορισμένου αριθμού προτάσεων.
Δείτε το ιστορικό του ΥΠΕΧΩΔΕ και όλων των Υπουργείων. Δεν μπορεί να στηθεί η δουλειά μεταξύ πέντε στηριζόντων τον έναν και μοιραζομένων το γνωστό "κολόκουρο"; Είναι, λοιπόν, θέμα αξιοπιστίας των ανθρώπων που χρησιμοποιείτε, για να μπω στην ταμπακέρα.
Καταψηφίζουμε, λοιπόν, το άρθρο 1. Στην παράγραφο 13 δεχόμαστε στην προσθήκη σας σε ό,τι αφορά μόνο τη "διεθνή ζώνη", θα σας παρακαλούσα όμως να συμπληρώσετε ότι η σύσταση αυτής της εταιρείας, την οποία θα ιδρύει ο Ο.Ε.Κ. ή στην οποία θα συμμετέχει ο Ο.Ε.Κ., να τίθεται στην κρίση της επιτροπής.
Να γνωστοποιούνται οι όροι σύστασης αυτής της υπηρεσίας. Δηλαδή ο ΟΕΚ -στον οποίο έχει δοθεί γη και σας είπα, χωρίς υποχρέωση του 1337 και όλων των τροποποιητικών του ρόλωνb.ει πάρει καθαρή γη, χωρίς να δώσει μία, είτε ως γη είτε ως χρήμα. Αυτό δεν μπορεί να μεταβιβαστεί με τον ΟΕΚ, όπως έχει προβλέψει ο κ. Παπανικολάου, στο ύψος του 22% συμμετοχή στον ιδιώτη. Θα πρέπει η Βουλή να πληροφορηθεί για την ανάλυση του τμήματος, των οικονομικών όρων της συνεργασίας. Αυτό πρέπει να συζητηθεί εδώ στη Βουλή και να έχουμε συμβούλους -κι εσείς και εγώ- επαρκέστερους ημών των Βουλευτών, οι οποίοι να μας πουν ποια είναι η διαφορά της τρέχουσας αντικειμενικής τιμής των ακινήτων που επιβαρύνονται με το κόστος που έχει πληρωθεί για εισφορά σε γη, σε χρήμα. Αυτά όλα πρέπει να συζητηθούν. Πρέπει να γνωρίζουμε τελικά τι εξουσιοδοτούμε σήμερα. Σας παρακαλώ, θα έπρεπε αυτό για λόγους ευαισθησίας που γνωρίζω ότι έχετε να το συζητήσει η αρμόδια Επιτροπή Μορφωτικών Υποθέσεων.
Το άρθρο 2 για την προστασία των ολυμπιακών συμβόλων και σημάτων, το ψηφίζουμε, όπως είπε και η εισηγήτριά μας, μόνο που θα ήθελα να πω και εγώ ότι η παράγραφος 5 που λέει: "Με τιμωρία τριών τουλάχιστον μηνών ή χρηματική ποινή διακοσίων χιλιάδων", δεν είναι τιμωρία, είναι άδεια για συνεκμετάλλευση. Κάντε ουσιαστικές τις τιμωρίες, ειδάλλως η οποιαδήποτε ξένη εταιρεία φτιάχνει μπλουζάκια κλπ και βάζει κάποιον δύσμοιρο 'Ελληνα να τιμωρηθεί για τρία χρόνια με διακόσιες χιλιάδες τουλάχιστον. Να ανέβουν αυτά τα όρια, ειδάλλως πιστεύω ότι είναι πρόσκληση για συνεκμετάλλευση. 'Αρθρο 3. Πιστεύω ότι αυτό το άρθρο πρέπει να μην έλθει για ψηφοφορία, κύριε Πρόεδρε. Δεν μπορεί παραμονές εκλογών -και ίσως μπορεί να επισπευθεί η διαδικασία και να διοριστούν όλοι αυτοί οι άνθρωποι- να δημιουργούμε επταετείς συμβάσεις προς ανθρώπους οι οποίοι είχαν αρνηθεί να πληρώνονται, αν και εγώ πιστεύω ότι όλοι πρέπει να πληρώνονται και το έχω ξαναπεί εδώ. Εν πάση περιπτώσει, όμως, δεν είναι δυνατόν να τους το επιβάλουμε ότι πρέπει να πληρώνονται. Και μάλιστα χωρίς κριτήρια.
Μιλάτε στο άρθρο 5 για επιστημοσύνη, για εκλεκτά προσόντα που πρέπει να έχουν και συμφωνώ με αυτό. Επειδή, όμως, ήδη δουλεύουν, εγώ θα σας παρακαλούσα την Τρίτη το πρωί να μας φέρετε εδώ και να κατατεθούν στη Βουλή για να τα έχουν όλοι αυτά τα προσόντα. Χρειαζόμαστε τα βιογραφικά σημειώματα όλων όσων ανήκουν στο Διοικητικό Συμβούλιο του "ΑΘΗΝΑ 2004". 
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): Να κάνετε μια ερώτηση να σας
τα δώσω.
ΕΛΙΣΑΒΕΤ ΠΑΠΑΔΗΜΗΤΡΙΟΥ: Με συγχωρείτε, αλλά υπάρχει επισημότερος τρόπος από το να σας τα ζητήσω; Τα θέλουμε την Τρίτη, δεν είναι δύσκολο, τα έχετε. Και θα σας υπεδείκνυα, κυρία Υπουργέ, να ελέγξει κάποιος από σας αν όσα τουλάχιστον δημοσιεύθηκαν στην εφημερίδα ως πανεπιστημιακοί τίτλοι ανταποκρίνονται στην πραγματικότητα. Εγώ τα έχω χάσει σε
αυτόν τον τόπο.  Πίστευα, ότι ο Τσαρούχης και η περίφημη ρήση του πως ό,τι θέλεις δηλώνεις σε αυτήν τη χώρα θα ίσχυε πέρα από αυτό το Κοινοβούλιο και πέρα από τους ανθρώπους οι οποίοι ορίζονται με πράξεις, τις οποίες εμείς ψηφίζουμε ή καταψηφίζουμε, αλλά εν πάση περιπτώσει διατηρούμε τη δημοκρατική διαδικασία.
Επαναλαμβάνω, λοιπόν, ότι θα σας παρακαλούσα να μην ορισθεί κανείς αν δεν δεχθεί ο κύριος Πρόεδρος για προεκλογικούς λόγους δημοκρατικής λειτουργίας και δημοκρατικού σεβασμού, να μην προχωρήσει η αρμοδία Υπουργός και η οργανωτική επιτροπή σε καμία αξιοποίηση των δυνατοτήτων αυτού του άρθρου.
Η ερχόμενη κυβέρνηση που μπορεί να είναι δική σας, μπορεί να είναι δική μας, κυρία Υπουργέ, ας μη δεσμευθεί με τους επιστήμονες που εσείς θα επιλέξετε ή θα επιλέξουν όσοι έχουν ήδη πιάσει καρέκλα εκεί και το πρώτο
δείγμα αφορά σε απόλυτη και ευθύτατη σχέση με κέντρα διαπλοκής.    Απόλυτη και ευανάγνωστη στο
ελληνικό κοινό.
Για τις τροποποιήσεις των άρθρων θέλω να πω ότι δεν αντιλαμβάνομαι
γιατί στο άρθρο 3 την ανάγκη συγκρότησης αυτού του συμβουλίου δημογερόντων. Δεν καταλαβαίνω γιατί χρειάζεται να το κάνετε αυτό. Βλέπω
εξαιρετικούς νομικούς εκπροσώπους, γιατί λέτε και για τα συναρμόδια Υπουργεία; Πρέπει και άλλοι άνθρωποι να πάρουν ένα κομματάκι από αυτήν την πίττα που ανοίγετε χωρίς να υπάρχει αλεύρι δικό μας;
Δεν καταλαβαίνω στο άρθρο 4 στην παράγραφο 6 γιατί τα έξι
μηνιαία
μισθώματα τα βάζετε σε δώδεκα. Δεν είναι και αυτό περίεργο;
 ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): Ψηφίστηκε νόμος τα δώδεκα
μισθώματα να γίνουν είκοσι τέσσερα.
ΕΛΙΣΑΒΕΤ ΠΑΠΑΔΗΜΗΤΡΙΟΥ: Υπάρχει παρέκκλιση από τους πρόσφατους νόμους. Δεν έχετε δικαίωμα να σας πιάνει αυτή η ανοχή  τώρα που ξέρουμε με ποιους συζητάμε.
Σας ενημερώνω, κυρία Υπουργέ, τελείως υπεύθυνα ότι τα παράλληλα δώρα στο χωροταξικό χάρτη της Αθήνας που δίνονται στους δύσμοιρους που παίρνουν έξι αντί δώδεκα, είναι πολλαπλάσια και ίσως καλώς δίνονται. Και μη μας προκαλείτε. Πιστεύω ότι πρέπει να μείνουν έξι, αυτό που ψηφίσαμε. 'Εχουμε εμείς δικαίωμα ξαφνικά εμείς εδώ, τέσσερα άτομα, να διπλασιάζουμε την αποζημίωση;
Για το άρθρο 5, δηλαδή, τη δημιουργία με προεδρικό διάταγμα και άλλης ιδικής υπηρεσίας δημοσίων έργων, πρέπει να ομολογήσω ότι η ΕΥΔΕ στο ΥΠΕΧΩΔΕ είναι ένας ενδιάμεσος φορέας που δούλεψε πολύ καλά, δηλαδή βοήθησε. Πιστεύω ότι θα ήταν μεγαλύτερο το χάος αν δεν είχε λειτουργήσει η ΕΥΔΕ στο ΥΠΕΧΩΔΕ. Δεν καταλαβαίνω γιατί προικοδοτείται η Γενική Γραμματεία Αθλητισμού, με λιγότερες προβλέψεις απ'αυτές που έχουν οι ΕΥΔΕ του ΥΠΕΧΩΔΕ. Είναι ο μόνος ενδιάμεσος φορέας που δούλεψε. Αποτυχία και το ΕΛΚΕ και η ΔΥΜΟΔ και η ΜΕΤΚΑ και το Ινστιτούτο Κατασκευών -βέβαια δεν έχει φράγκο γι'αυτό είναι αδύναμο- αλλά η ΕΥΔΕ που δούλεψε γιατί της δίνετε μόνο τα προβλεπόμενα στα άρθρα 5 κα 8; Γιατί δεν την κάνετε μια ισοδύναμη υπηρεσία προς το ΥΠΕΧΩΔΕ και να έχετε δύο φορείς υλοποίησης.  Και η μία για το ΥΠΕΧΩΔΕ και η άλλη για τη Γενική Γραμματεία και αφήστε όλους τους άλλους ενδιάμεσους φορείς. Σ'αυτό θα πρότεινα από τις προβλέψεις αυτού του νόμου και για την πρώτη εταιρεία αν θέλετε να την κάνετε !ατασκευάστρια εταιρεία και να το ακολουθεί αυτό και στις δύο ζώνες, αλλά να υπάρχει ο έλεγχος του ΥΠΕΧΩΔΕ όχι η εποπτεία, ο έλεγχος της υλοποίησης, δεν μιλώ μόνο για οικονομικό έλεγχο και αυτός με αφορά λιγότερο.
Λυπάμαι για το ΤΑΠ έτσι που κατέληξε και δεν καταλαβαίνω
γιατί του
δίνετε και άλλες αρμοδιότητες. 'Οταν μου είπατε προφορικά ότι οι αρμοδιότητες είναι μόνο να μοιράζει τα των απολλοτριώσεων και πέρασε ενάμιση χρόνος μόλις στο τελευταίο συμβούλιο να δυνηθεί κάτι να κάνει.
Δεν ξέρω εάν τελικά μετά από δύο χρόνια η πολιτιστική
περίφημη
εταιρεία του κ.  Βενιζέλου θα μπορέσει να αναλάβει κάποιο έργο. Πιστεύω ότι είσθε εξαιρετικά υπερήμερη ως Κυβέρνηση στα θέματα της Πολιτιστικής Ολυμπιάδας και δε νομίζω ότι θα βρείτε άκρη με όλες αυτές τις επιτροπές τις υπηρεσίες, τις προϋπηρεσίες που βάλατε. Κοιτούσα τα ονόματα, που μπορεί να είναι έγκριτοι αθλητές και πολύ καλοί κοινωνικοί φορείς που βάλατε για τον πολιτισμό, αλλά δε νομίζω ότι είναι κανένας manager για να τσουλίσει το καρότσι και να μπορέσουμε κάτι να κάνουμε.
Θεωρώ ότι οι προτάσεις που γίνονται είναι σύμφωνες και θα
μπορούσαν
να εξελιχθούν καλά, αλλά πιστεύω ότι περνάει ο χρόνος και δεν έχουμε καταφέρει ακόμα τίποτα.
Θα σας παρακαλέσω κλείνοντας να μας υποσχεθείτε, γιατί αυτό είναι το ρεζουμέ, ότι εφόσον αφαιρείται το δικαίωμα γνώσης της Επιτροπής Μορφωτικών να δεχθείτε να συζητηθεί στη Βουλή, η όποια απόφαση για πρόσωπα, να κατατίθενται τα βιογραφικά σημείωματα, που τρέχουν στις εφημερίδες τις γνωστές και στη Βουλή και να ελέγχονται ως υπάρχοντα τα προσόντα και τα στοιχεία τα οποία επικαλείται ο καθένας που δηλώνει ποιος είναι. Ευχαριστώ.
ΠΡΟΕΔΡΕΥΩΝ (Παναγιώτης Σγουρίδης): 'Εχω την τιμή να ανακοινώσω στο Σώμα ότι τη συνεδρίασή μας παρακολουθούν από τα δυτικά θεωρεία, αφού προηγουμένως ξεναγήθηκαν στην έκθεση της αίθουσας "ΕΛΕΥΘΕΡΙΟΣ ΒΕΝΙΖΕΛΟΣ" για τα πεντακόσια χρόνια έντυπης παράδοσης του Νεου ελληνισμού, εξήντα τέσσερις μαθητές και τέσσερις συνοδοί-καθηγητές από το 7ο Γυμνάσιο Καρδίτσας. Η Βουλή τους καλωσορίζει.
(Χειροκροτήματα απ' όλες τις πτέρυγες) Η Υπουργός
Πολιτισμού κ. Παπαζώη έχει το λόγο.
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): Νομίζω ότι θα χρειαστεί απλώς
να επαναλάβω κάποια πράγματα, γι'αυτό θα ξεκινήσω απ'αυτά που είναι καινούρια.
Σε ό,τι αφορά τις ποινές στους παραβάτες για τις διακόσιες χιλιάδες, θα ήθελα εδώ να διευκρινίσω ποιες είναι οι αλλαγές τις οποίες εισάγουμε μ'αυτές τις ρυθμίσεις.
Στο βασικό νομοθέτημα περί σημάτων η ποινή φυλακίσεως των τριών μηνών έως πέντε ετών, προβλέπεται διαζευτικά με τη χρηματική ποινή. Εδώ προβλέπουμε σωρευτικά τις δύο ποινές. Προβλέπεται επίσης υποχρεωτικά εδώ η αυτόφωρη διαδικασία και αυτό μας ενδιαφέρει περισσότερο από το θέμα της ποινής. Γιατί +& ζήτημά μας είναι να μην μπορεί ο εισαγγελέας να παραπέμπει τον κατηγορούμενο σε τακτική δικάσιμο. Δηλαδή πρέπει άμεσα να γίνεται η παρέμβαση σε ό,τι αφορά παραβάσεις που σχετίζονται με τα θέματα της προστασίας των σημάτων.
Επίσης, για να αντιμετωπισθεί το πρόβλημα που συχνά παρατηρείται σε επαρχιακά δικαστήρια να βρεθούν τρεις δικαστές για αυτόφωρο, ορίζεται αρμόδιο το μονομελές πλημμελειοδικείο. Αυτό που μας ενδιέφερε πιο πολύ ήταν η ταχύτητα παρέμβασης και όχι τόσο η ποινή, για να μπορούμε να σταματάμε τέτοιες περιπτώσεις, οι οποίες συνήθως γίνονται, όπως ξέρετε, όχι από μεγάλους επιχειρηματίες, αλλά από μικρούς. Και γι'αυτό μας ενδιαφέρει το θέμα της άμεσης παρέμβασης.
Σε ό,τι αφορά το θέμα του ΓΟΚ, που υπάρχει στο άρθρο 19, δεν συμπεριλαμβάνονται προσωρινές κατασκευές τόσο μεγάλης έκτασης, όπως αυτές που θα γίνουν -το επαναλαμβάνω- στο Φάληρο. Ρυθμίζονται μόνο οι ελαφρές προσωρινές κατασκευές, όπως κιόσκια, περίπτερα κλπ. και όλες οι λοιπές προϋποθέσεις
που τυχόν εξειδικεύει η έκδοση μιας οικοδομικής άδειας θα προσδιορίζονται και από την άδεια έγκρισης των εργασιών. 'Οπως ξέρετε έχουμε θεσμοθετήσει διάταξη για το άρθρο 19 του ΓΟΚ για τις προσωρινές, ελαφριές κατασκευές. Εδώ μιλάμε για βαριές κατασκευές για τις οποίες χρειαζόμαστε ειδική άδεια, η οποία ακριβώς θα περιλαμβάνει το σύνολο των απαιτήσεων το οποίο θέσατε, κυρία Παπαδημητρίου.
Στην εταιρεία του Ολυμπιακού Χωριού δίνουμε τη δυνατότητα να κάνει
μελέτες και τα έργα, με τη διαδικασία βεβαίως των δημοπρασιών για το συγκεκριμένο Ολυμπιακό Χωριό.
ΕΛΙΣΑΒΕΤ ΠΑΠΑΔΗΜΗΤΡΙΟΥ: Ποιων δημοπρασιών...
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): Δηλαδή δεν θα κάνει διαδικασία δημοπράτησης για την κατασκευή του Ολυμπιακού Χωριού;
ΕΛΙΣΑΒΕΤ ΠΑΠΑΔΗΜΗΤΡΙΟΥ: Το περιγράφει ορθώς το άρθρο... 
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): Αυτό ακριβώς αφορά το ειδικό έργο του Ολυμπιακού Χωριού. Η οργανωτική επιτροπή "ΑΘΗΝΑ 2004" αφορά το σύνολο των αντικειμένων που έχει. Και ξέρετε ότι το σύνολο των αντικειμένων αυτής της εταιρείας είναι το σύνολο των προγραμμάτων που αφορούν την οργάνωση των Ολυμπιακών Αγώνων.
ΕΛΙΣΑΒΕΤ ΠΑΠΑΔΗΜΗΤΡΙΟΥ: Αυτό έχει ήδη εξουσιοδοτηθεί από μας να
παρεκκλίνει και ορθώς...
ΠΡΟΕΔΡΕΥΩΝ (Παναγιώτης Σγουρίδης): Σας το είπα χίλιες φορές, όταν δεν είσθε όρθιοι και δεν μιλάτε στο μικρόφωνο, δεν μπορούν να ακούσουν και να γράψουν οι στενογράφοι. 'Αρα, αυτά τα οποία λέτε, περνάνε στο "ντούκου".
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): Να τελειώνουμε
γιατί νομίζω
ότι απλώς επαναλαμβανόμαστε τώρα.
ΦΑΝΗ ΠΕΤΡΑΛΙΑ ΠΑΛΛΗ: Μονόλογο θα κάνουμε; Στο αγγλικό Κοινοβούλιο... 
ΠΡΟΕΔΡΕΥΩΝ (Παναγιώτης Σγουρίδης): Νομίζω ότι η παράδοση του κάθε
Κοινοβουλίου έχει αξία και πρέπει να διατηρείται. Αν θέλαμε $α το κάνουμε αγγλικό Κοινοβούλιο, θα κάναμε κάτι άλλο. Εμείς έχουμε το ελληνικό Κοινοβούλιο και καλούμε τα υπόλοιπα κοινοβούλια να προσαρμοστούν στη δική μας παράδοση.
Ορίστε, κυρία Παπαδημητρίου.
ΕΛΙΣΑΒΕΤ ΠΑΠΑΔΗΜΗΤΡΙΟΥ: Ο προηγούμενος νόμος, στον οποίο αναφέρθηκα και στον οποίο αναφέρεσθε έχει επικεφαλίδα "τροποποίηση και συμπλήρωση του 1418", είναι ο νόμος περί δημοσίων έργων και δεν αφορά μόνο στο Ολυμπιακό Χωριό. Εξουσιοδοτήσαμε τη Κυβέρνηση να παρεκκλίνει και για τα άλλα έργα και ορθώς την εξουσιοδοτήσαμε. Διαφωνούμε ως προς τον τρόπο διαχείρισης ότι τελικά δεν τηρούνται μερικά πράγματα, δεν γνωστοποιούνται
μερικά πράγματα. Φεύγουν και πιο έξω απ' ό,τι ήδη εξουσιοδοτήσαμε. Αυτό είναι το πρόβλημα.
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): Εγώ επαναλαμβάνω ότι οι κανονισμοί, οι οποίοι προβλέπονται με τη σχετική ρύθμιση αφορούν κανονισμούς μελετών και κατασκευών, τις οποίες αναλαμβάνει η εταιρεία για το Ολυμπιακό Χωριό και αφορούν μόνο το Ολυμπιακό Χωριό. Δεν έχουμε αυτήν την εξουσιοδότηση για την καινούρια εταιρεία. Πρέπει να προβλέψουμε την δημιουργία κανονισμών. Δεν καταλαβαίνω ποιο είναι το ζήτημα. 'Ισως, να φταίω εγώ πάντως δεν το καταλαβαίνω.
Λοιπόν, καταλήγοντας κύριε Πρόεδρε -γιατί νομίζω ότι έχουμε συζητήσει επαρκώς για όλα τα θέματα- θα ήθελα να προτείνω στους συναδέλφους μου έστω και την τελευταία στιγμή να ξανασκεφθούν τις αντιρρήσεις τους για την ανώνυμη εταιρεία "ΟΛΥΜΠΙΑΚΟ ΧΩΡΙΟ". Νομίζω ότι είναι ακριβώς αυτό που χρειαζόμαστε για να εξασφαλίσουμε, ώστε το Ολυμπιακό Χωριό και η διεθνής του ζώνη να γίνει στο συντομότερο δυνατό χρονικό διάστημα και τέλος πάντων πάντοτε μέσα στην προθεσμία
την οποία έχουμε το Φεβρουάριο του 2004 να γίνει με απόλυτη διαφάνεια, να γίνει με διαδικασίες που έχουν να κάνουν με τις κοινοτικές νομοθεσίες και συγχρόνως να δώσουμε στον Οργανισμό Εργατικής Κατοικίας ένα εργαλείο για να μπορέσει να φέρει σε πέρας γρήγορα και αποτελεσματικά και μέσα στις προδιαγραφές που του έχουμε καθορίσει, αυτό το αντικείμενο.
Σε ό,τι αφορά τις άλλες διατάξεις, νομίζω ότι έχουμε συζητήσει,  έχω την αίσθηση ότι επαναλαμβανόμαστε και δεν έχω τίποτε άλλο να προσθέσω.
ΠΡΟΕΔΡΕΥΩΝ (Παναγιώτης Σγουρίδης): Η κ. Παπαδημητρίου έχει το λόγο. 
ΕΛΙΣΑΒΕΤ ΠΑΠΑΔΗΜΗΤΡΙΟΥ: Ζήτησα, κυρία Υπουργέ, να δεσμευθείτε ως
εκπρόσωπος της Κυβέρνησής σας ότι δεν θα ενεργοποιήσετε μέχρι και τις εκλογές τις ρυθμίσεις που προβλέπει το άρθρο 3. Γιατί τότε θα είναι σωστή η καταγγελία της κ. Πετραλιά ότι πρόκειται για προεκλογικό φεστιβάλ.
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): Σε τι αναφέρεσθε συγκεκριμένα;
ΕΛΙΣΑΒΕΤ ΠΑΠΑΔΗΜΗΤΡΙΟΥ: Κάνετε συμβάσεις να προσλάβετε συμβούλους... 
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): Πού προβλέπονται όλα αυτά. 
ΕΛΙΣΑΒΕΤ ΠΑΠΑΔΗΜΗΤΡΙΟΥ: Προβλέπετε να κάνετε επταετείς συμβάσεις με
νέα πρόσωπα.
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): Μιλάτε για την
Ανώνυμη
εταιρεία;
ΕΛΙΣΑΒΕΤ ΠΑΠΑΔΗΜΗΤΡΙΟΥ: Μιλάω για το άρθρο 3, παράγραφος 1,
2, 3 τα
μέλη του Δ.Σ. και για τα όσα περιλαμβάνονται στο άρθρο 5 τους πανεπιστήμονες, που μπορούν να προσληφθούν ως σύμβουλοι και στη δική σας γραμματεία και στη γενική σας γραμματεία, κύριε Γενικέ Γραμματέα, και παντού. Αυτά να μην τα κάνετε προεκλογικά. Μη δεσμεύετε την αυριανή κυβέρνηση οποιαδήποτε και αν είναι, οποιουδήποτε και αν είναι, με επιλογές που δεν είναι ξεκάθαρες.
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): Κυρία Παπαδημητρίου, να διευκρινίσω. Γι' αυτό δεν μπορούσα να καταλάβω τι εννούσατε. Αυτές είναι απλώς μια επαναφορά του παλιού άρθρου. Αυτές οι θέσεις έχουν πληρωθεί, δεν είναι καινούριες διατάξεις. Απλώς επειδή βάζουμε ξανά όλο το άρθρο, γι' αυτό αναφερόμαστε σ' αυτό.
EΛΙΣΑΒΕΤ ΠΑΠΑΔΗΜΗΤΡΙΟΥ: Τα παλιά μέλη του Δ.Σ., οι δεκαπέντε, επληρώνοντο όλοι; Και είχαν όλοι επταετείς συμβάσεις; 
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): Ναι.
ΕΛΙΣΑΒΕΤ ΠΑΠΑΔΗΜΗΤΡΙΟΥ: Μα εδώ μπορείτε να τις κάνετε.
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): Απλώς επαναφέρονται
οι
διατάξεις οι οποίες υπήρχαν. Αυτό λέω. Τίποτε άλλο.
ΕΛΙΣΑΒΕΤ ΠΑΠΑΔΗΜΗΤΡΙΟΥ: Κυρία Υπουργέ, θέλω να δεσμευθείτε ότι δεν θα το κάνετε προεκλογικά. Μας το υπόσχεστε; 
ΠΡΟΕΔΡΕΥΩΝ (Παναγιώτης Σγουρίδης): Μα, λέει ότι είναι ήδη πληρωμένες οι θέσεις.
ΕΛΙΣΑΒΕΤ ΠΑΠΑΔΗΜΗΤΡΙΟΥ: Οι θέσεις δεν έχουν συμβάσεις
επταετίας και
δεν έχουν καθορίσει...
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): Κυρία Παπαδημητρίου, δεν υπάρχει η πρόθεση να γίνουν συμβάσεις επταετίας ούτε σε αυτό το χρονικό διάστημα ούτε στο επόμενο. Απλώς υπάρχει επαναδιατύπωση του όλου άρθρου με την προσθήκη της θέσεως του Αντιπροέδρου. Είναι το παλαιό άρθρο.
ΕΛΙΣΑΒΕΤ ΠΑΠΑΔΗΜΗΤΡΙΟΥ: Επομένως, κύριε Πρόεδρε,
ικανοποιούμαι για το
παρόν διάστημα μέχρι τις εκλογές.
ΠΡΟΕΔΡΕΥΩΝ (Παναγιώτης Σγουρίδης): Αυτή είναι η απάντηση. 
ΕΛΙΣΑΒΕΤ ΠΑΠΑΔΗΜΗΤΡΙΟΥ: Για το επόμενο δεν χρειάζομαι τη δέσμευση της κυρίας Υπουργού. Θεωρώ ότι θα είναι άλλοι οι
χειριστές των...
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): 'Ισως να τη χρειάζεστε. Τέλος πάντων, εγώ δεν θα αποφανθώ για την απόφαση του ελληνικού λαού.
ΠΡΟΕΔΡΕΥΩΝ (Παναγιώτης Σγουρίδης): Κύριε Αγγουράκη, εσείς είπατε ότι
δεν θέλετε δευτερολογία.
ΧΑΡΑΛΑΜΠΟΣ ΑΓΓΟΥΡΑΚΗΣ: 'Οχι, κύριε Πρόεδρε.
ΠΡΟΕΔΡΕΥΩΝ (Παναγιώτης Σγουρίδης): Εσείς, κυρία Πετραλιά; 
ΦΑΝΗ ΠΕΤΡΑΛΙΑ-ΠΑΛΛΗ: Εγώ, κύριε Πρόεδρε, θα ήθελα το λόγο επί 
των
υπολοίπων άρθρων.
ΠΡΟΕΔΡΕΥΩΝ (Παναγιώτης Σγουρίδης): Επί των άρθρων 5 και 6 ή
επί των
υπολοίπων;
ΦΑΝΗ ΠΕΤΡΑΛΙΑ-ΠΑΛΛΗ: 'Οχι, από το άρθρο 6 και πέρα. Αλλά για το άρθρο 5 θα κάνω μία μικρή...
ΠΡΟΕΔΡΕΥΩΝ (Παναγιώτης Σγουρίδης): Τότε, μισό λεπτό, κυρία Πετραλιά. Κηρύσσεται, λοιπόν, περαιωμένη η συζήτηση επί της ενότητας των άρθρων 1 έως 6 και εισερχόμαστε στην ψήφισή τους ένα προς ένα.
Ερωτάται το Σώμα: Γίνεται δεκτό το άρθρο 1 όπως τροποποιήθηκε από την κυρία Υπουργό;
ΠΟΛΛΟΙ ΒΟΥΛΕΥΤΕΣ: Δεκτό, δεκτό.
ΦΑΝΗ ΠΕΤΡΑΛΙΑ-ΠΑΛΛΗ: Κατά πλειοψηφία.
ΧΑΡΑΛΑΜΠΟΣ ΑΓΓΟΥΡΑΚΗΣ: Κατά πλειοψηφία.
ΙΩΑΝΝΗΣ ΔΗΜΑΡΑΣ: Κατά πλειοψηφία.
ΠΡΟΕΔΡΕΥΩΝ (Παναγιώτης Σγουρίδης): Συνεπώς το άρθρο 1 έγινε
δεκτό
κατά πλειοψηφία όπως τροποποιήθηκε από την κυρία Υπουργό. Ερωτάται το Σώμα: Γίνεται δεκτό το άρθρο 2 ως έχει;
ΠΟΛΛΟΙ ΒΟΥΛΕΥΤΕΣ: Δεκτό, δεκτό.
ΧΑΡΑΛΑΜΠΟΣ ΑΓΓΟΥΡΑΚΗΣ: Κατά πλειοψηφία.
ΙΩΑΝΝΗΣ ΔΗΜΑΡΑΣ: Κατά πλειοψηφία.
ΠΡΟΕΔΡΕΥΩΝ (Παναγιώτης Σγουρίδης): Συνεπώς το άρθρο 2 έγινε
δεκτό
κατά πλειοψηφία ως έχει.
Ερωτάται το Σώμα: Γίνεται δεκτό το άρθρο 3 όπως τροποποιήθηκε από την κυρία Υπουργό;
ΠΟΛΛΟΙ ΒΟΥΛΕΥΤΕΣ: Δεκτό, δεκτό.
ΦΑΝΗ ΠΕΤΡΑΛΙΑ-ΠΑΛΛΗ: Κατά πλειοψηφία.
ΧΑΡΑΛΑΜΠΟΣ ΑΓΓΟΥΡΑΚΗΣ: Κατά πλειοψηφία.
ΙΩΑΝΝΗΣ ΔΗΜΑΡΑΣ: Κατά πλειοψηφία.
ΠΡΟΕΔΡΕΥΩΝ (Παναγιώτης Σγουρίδης): Συνεπώς το άρθρο 3 έγινε
δεκτό
κατά πλειοψηφία όπως τροποποιήθηκε από την κυρία Υπουργό. Ερωτάται το Σώμα: Γίνεται δεκτό το άρθρο 4 όπως τροποποιήθηκε από την κυρία Υπουργό;
ΠΟΛΛΟΙ ΒΟΥΛΕΥΤΕΣ: Δεκτό, δεκτό.
ΦΑΝΗ ΠΕΤΡΑΛΙΑ-ΠΑΛΛΗ: Κατά πλειοψηφία.
ΧΑΡΑΛΑΜΠΟΣ ΑΓΓΟΥΡΑΚΗΣ: Κατά πλειοψηφία.
ΙΩΑΝΝΗΣ ΔΗΜΑΡΑΣ: Κατά πλειοψηφία.
ΠΡΟΕΔΡΕΥΩΝ (Παναγιώτης Σγουρίδης): Συνεπώς το άρθρο 4 έγινε
δεκτό
κατά πλειοψηφία όπως τροποποιήθηκε από την κυρία Υπουργό. Ερωτάται το Σώμα: Γίνεται δεκτό το άρθρο 5 όπως τροποποιήθηκε από την κυρία Υπουργό;
ΠΟΛΛΟΙ ΒΟΥΛΕΥΤΕΣ: Δεκτό, δεκτό.
ΦΑΝΗ ΠΕΤΡΑΛΙΑ-ΠΑΛΛΗ: Κατά πλειοψηφία.
ΧΑΡΑΛΑΜΠΟΣ ΑΓΓΟΥΡΑΚΗΣ: Κατά πλειοψηφία.
ΙΩΑΝΝΗΣ ΔΗΜΑΡΑΣ: Κατά πλειοψηφία.
ΠΡΟΕΔΡΕΥΩΝ (Παναγιώτης Σγουρίδης): Συνεπώς το άρθρο 5 έγινε
δεκτό
κατά πλειοψηφία όπως τροποποιήθηκε από την κυρία Υπουργό. Ερωτάται το Σώμα: Γίνεται δεκτό το άρθρο 6 όπως τροποποιήθηκε από την κυρία Υπουργό;
ΠΟΛΛΟΙ ΒΟΥΛΕΥΤΕΣ: Δεκτό, δεκτό.
ΦΑΝΗ ΠΕΤΡΑΛΙΑ-ΠΑΛΛΗ: Κατά πλειοψηφία. ΧΑΡΑΛΑΜΠΟΣ ΑΓΓΟΥΡΑΚΗΣ: Κατά πλειοψηφία. 
ΙΩΑΝΝΗΣ ΔΗΜΑΡΑΣ: Κατά πλειοψηφία. 
ΠΡΟΕΔΡΕΥΩΝ (Παναγιώτης Σγουρίδης): Συνεπώς το άρθρο 6 έγινε δεκτό κατά πλειοψηφία όπως τροποποιήθηκε από την κυρία Υπουργό.
Εισερχόμαστε στη συζήτηση της ενότητας των υπολοίπων
άρθρων.
Η κ. Πετραλιά έχει το λόγο.
ΦΑΝΗ ΠΕΤΡΑΛΙΑ-ΠΑΛΛΗ: Η κυρία Υπουργός μας ρώτησε πού βλέπουμε το
νομοσχέδιο ρουσφετολογικό. Εδώ, λοιπόν, θα ήθελα να πω το εξής:
Κυρία Υπουργέ, δεσμεύεσθε ότι δεν θα ενεργοποιηθεί ο νόμος
αυτός, ο
οποίος θα ψηφισθεί, σε τίποτα μέχρι τις εκλογές, για να πούμε ότι δεν είναι ρουσφετολογικός; Ούτε σε προσλήψεις ούτε σε αναθέσεις μελετών ούτε σε κανονισμούς. Δηλαδή να μην εφαρμοστούν τα όσα προβλέπει ο νόμος μέσα. Δεσμεύεσθε ότι μέχρι τις εκλογές που έρχονται θα είναι ανενεργός ο συγκεκριμένος νόμος; Ναι ή όχι;
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): Το ΦΕΚ θα δημοσιευθεί σε είκοσι ημέρες. 'Οπως ξέρετε, από εκεί και πέρα έχουμε εκλογές. Είναι προφανές αυτό...
ΦΑΝΗ ΠΕΤΡΑΛΙΑ-ΠΑΛΛΗ: Θα ισχύει ή δεν θα ισχύει;
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): Να σας απαντήσω ότι πρακτικά και να θέλαμε δεν θα μπορούσαμε να τον ενεργοποιήσουμε. Δεν θέλουμε να τον ενεργοποιήσουμε και δεν πρόκειται να τον ενεργοποιήσουμε. Σας αρκεί αυτό;
ΦΑΝΗ ΠΕΤΡΑΛΙΑ-ΠΑΛΛΗ: Να ρωτήσω το εξής, για να είμαι ακόμα
πιο
σίγουρη: Είκοσι ημέρες. 'Εχουμε σαράντα ημέρες μέχρι τις εκλογές, τριάντα οκτώ. Μπορεί εσείς να κάνετε τους διορισμούς σας, να κάνετε τα συμβούλιά σας. Θα κάνετε χρήση των δυνατοτήτων που σας δίνει ο νόμος για όποιον διορισμό μέχρι τις εκλογές; Ναι ή όχι;
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): Μιλάτε για διορισμούς...
ΦΑΝΗ ΠΕΤΡΑΛΙΑ-ΠΑΛΛΗ: Ορισμένα πρόσωπα. Δεν μιλάω για τα
πρόσωπα τα
οποία ήδη έχουν οργανικές θέσεις.
ΠΡΟΕΔΡΕΥΩΝ (Παναγιώτης Σγουρίδης): Μισό λεπτό, κυρία
Πετραλιά. Την
Τρίτη θα ολοκληρωθεί η συζήτηση του νομοσχεδίου. Την Πέμπτη θα μπορέσουμε να το ψηφίσουμε στο σύνολό του. Την Πέμπτη έχουμε 9 Μαρτίου. 'Εχουμε είκοσι ημέρες για να δημοσιευθεί στην Εφημερίδα της Κυβερνήσεως, άρα πάμε στις 29 Μαρτίου. Πως είναι δυνατόν; Τι να δεσμευθεί η κυρία Υπουργός;
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): Πάντως, κυρία
Πετραλιά,
επαναλαμβάνω ότι δεν υπάρχει καμία τέτοιου είδους διάταξη. Δεν υπάρχει.Αν ξέρετε, πείτε μου μία. Είναι
επανάληψη διατάξεων που ίσχυαν και με τον προηγούμενο νόμο Zια την οργάνωση των Ολυμπιακών Αγώνων, τα θέματα των συμβούλων, του διοικητικού συμβουλίου. Είναι απλώς επανάληψη διατάξεων.  Επομένως, δεν καταλαβαίνω σε τι αναφέρεσθε.
ΦΑΝΗ ΠΕΤΡΑΛΙΑ-ΠΑΛΛΗ: Υπάρχει το Συμβούλιο των Σοφών
Γερόντων. 
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): Μία περίπτωση υπάρχει, το
θέμα Αντιπροέδρου. Δεν υπάρχει άλλο. Θέμα Αντιπροέδρου. Τίποτα άλλο.
ΦΑΝΗ ΠΕΤΡΑΛΙΑ-ΠΑΛΛΗ: Κύριε Πρόεδρε -επειδή θα αρχίσετε τώρα
να
προσμετράτε το χρόνο- θα ήθελα να αναφερθώ στο άρθρο 5.
Εγώ θα διαφοροποιηθώ λίγο από την κ. Παπαδημητρίου λέγοντας
ότι ως
πρώην Υφυπουργός Αθλητισμού και έχοντας συνεργαστεί και θητεύσει με πολλά στελέχη στο συγκεκριμένο Υπουργείο, δεν βλέπω γιατί πρέπει να γίνει μία ειδική γραμματεία για τα Ολυμπιακά 'Εργα, Ολυμπιακή Γραμματεία στη Γενική Γραμματεία Αθλητισμού.
Βρίσκεται κοντά σας ο κ. Στάμου, ο οποίος είναι βαθύς γνώστης και ικανότατο στέλεχος της διοίκησης. Και πρέπει να πω ότι επί των ημερών μου με τον κ. Στάμου επικεφαλή, φτιάχτηκαν τα μεγαλύτερα αθλητικά έργα που έχει σήμερα η χώρα μας.
Για πρώτη φορά -και το θυμούμαι έντονα την ημέρα που ανέβηκε εκείνη η στέγη υδραυλικά του κλειστού κολυμβητηρίου- έγιναν έργα τα οποία ποτέ δεν έχουν γίνει στην Ελλάδα. 'Εχουν μεγάλες εμπειρίες τα στελέχη της Γενικής Γραμματείας Αθλητισμού και θεωρώ ότι ουδόλως χρειάζεται ένα νέο όργανο, εκτός και εάν ο στόχος πάλι είναι να υπάρχει ένα ελεγχόμενο όργανο, η Γραμματεία, δηλαδή, των Ολυμπιακών 'Εργων στη Γενική Γραμματεία Αθλητισμού και να είναι κάτι τελείως ξεχωριστό από τις υπόλοιπες υπηρεσίες.  Δηλαδή, μας κάνετε να σκεφθούμε -εμένα τουλάχιστον- μήπως υπάρχει και εδώ ένα θέμα αδιαφάνειας.
Ως προς το άρθρο 6 πρέπει να σας πω ότι λυπούμαι που δεν
υπάρχει
ένας φορέας του πολιτισμού. Κάνω μία μικρή αναφορά διότι κατά σύμπτωση είδα τώρα το νομοσχέδιο όπως το φέρατε στην Επιτροπή Μορφωτικών Υποθέσεων. Βέβαια, η Νέα Δημοκρατία είχε αποχωρήσει και δεν ήμουν παρούσα, αλλά βλέπω σε κάποια σημεία του άρθρου 3 που λέτε ότι μπορούν να μετέχουν με αποζημίωση ή χωρίς αποζημίωση- κάτι το οποίο το βγάλατε και δεν ξέρω για ποιο λόγο -και στο υπό ψήφιση νομοσχέδιο λέτε ότι την αποζημίωση την καθορίζουν ο Υπουργός Οικονομικών και ο Υπουργός
Πολιτισμού.
Νομίζω ότι είναι κρίμα να βγάζουμε από ένα σχέδιο νόμου μία παράγραφο, η οποία λέει ότι κάποιοι άνθρωποι, που θέλουν να προσφέρουν χωρίς χρήματα θα μπορούσαν να μετέχουν σ' αυτές τις επιτροπές. 'Ηταν εάν θέλετε και σαν ευχή και σαν προτροπή προς τους ανθρώπους του πνεύματος να έρχονται. Είναι πάρα πολλοί άνθρωποι αυτοί οι οποίοι δεν θέλουν αποζημίωση και λυπούμαι που το βγάλατε. Δεν ξέρω, δηλαδή, για ποιο λόγο βγάλατε από το σχέδιο νόμου την παρατήρηση αυτή ότι, δηλαδή, μπορεί να είναι και χωρίς αποζημίωση.
Το άρθρο 7 το ψηφίζουμε. Είναι νομοθεσία σύμφωνα με τις
οδηγίες της
ΕΟΚ.
Το άρθρο 8 που αφορά την τροποποίηση των νόμων και των
κωδίκων το
ψηφίζουμε.
Το άρθρο 9 θα έλεγα ότι είναι ένα περίεργο άρθρο. 'Εμμεσα τουλάχιστον φαίνεται να στοχεύει σε κυβερνητική επέμβαση στο χρηματιστήριο ή σε παροχές. Δίδονται οι δωρεάν μετοχές του ΟΤΕ σε όσους κράτησαν για έξι
μήνες τις μετοχές. Απαλλάσσονται από φόρο και εισφορές οι μετοχές αυτές. Θεωρώ ότι είναι ένα μείζον θέμα,
κυρία Υπουργέ, και πρέπει να το
μελετήσετε.  Κακώς παίρνετε εσείς την ευθύνη να υπερασπιστείτε ένα τέτοιο
άρθρο στη Βουλή, γιατί εδώ στη διαδικασία αναφέρεται ότι μπορεί να
επαναλαμβάνεται και σε άλλες επιχειρήσεις του δημοσίου.
Θα ήθελα επ' αυτού να μας πείτε ποιος είναι ο δικαιολογητικός λόγος
και να με πείσετε ότι δεν είναι επέμβαση της Κυβέρνησης στο χρηματιστήριο
και ότι σκοπός δεν είναι, εάν θέλετε, ένας εκμαυλισμός συνειδήσεων εν
όψει των εκλογών.
Στο άρθρο 10 που αφορά την ενημέρωση των συνταξιοδοτικών κωδίκων δεν
έχουμε αντίρρηση και θα το ψηφίσουμε, όπως θα ψηφίσουμε και το άρθρο 11
που αναφέρεται στα πολυτεκνικά επιδόματα των υπηκόων των κρατών-μελών, ένα αίτημα άλλωστε που ήταν και δικό μας αίτημα.
Το άρθρο 12 έχει σαν στόχο την αναβάθμιση του Γενικού Γραμματέα Τουρισμού. Θα ψηφίσουμε και αυτό το άρθρο, δεν έχουμε αντίρρηση, γιατί εμείς πιστεύουμε ότι ο τουρισμός είναι η βαριά βιομηχανία της Ελλάδος.  Είναι πραγματικά ένας τομέας που πρέπει να είναι αναβαθμισμένος. Και θα έλεγα ότι εμείς θεωρούμε ότι θα έπρεπε να υπάρχει Υπουργείο Τουρισμού, άρα ένας αναβαθμισμένος Γενικός Γραμματέας Τουρισμού σ' αυτήν τη φάση.      Αλλά και πάλι, κυρία Υπουργέ, δεν καταλαβαίνω γιατί το φέρνετε. Διότι
εδώ, στις 10 Απριλίου δεν θα είσαστε στην εξουσία, δεν θα είσαστε
Κυβέρνηση.  Εμείς θα κάνουμε Υπουργείο Τουρισμού και το έχει πει η Νέα Δημοκρατία.  'Αρα, νομίζω ότι δεν χρειάζεται για δέκα μέρες ή για δύο
μέρες ή για μισή μέρα να γίνει αυτό, εκτός εάν υπάρχει κάποια σκέψη για αναδρομικές καλύψεις, εκ των υστέρων.
Το άρθρο 13 είναι ένα ρουσφέτι κανονικό προς τους αγρότες, μετά από τα αποτελέσματα όλων των μετρήσεων που δείχνουν ότι η Νέα Δημοκρατία προηγείται στον αγροτικό κόσμο.
Βεβαίως, το φέρνετε με πολύ μεγάλη καθυστέρηση. Εδώ και
δεκατρείς
μήνες η Νέα Δημοκρατία σας προκαλεί και σας προσκαλεί να '(&.`(c)ετε στις ρυθμίσεις του ΦΠΑ σ'ένα μεγαλύτερο ποσοστό. Αργά το κάνετε, αλλά είναι επιταγές χωρίς αντίκρυσμα. Οι αγρότες δεν ξεχνάνε ούτε τα ξεφούσκωτα λάστιχα ούτε το ξύλο που έχουν φάει. Παρ'όλα αυτά, το ψηφίζουμε γιατί είναι πάγιο αίτημά μας. Δέκα φορές το φέραμε με ερωτήσεις και συζητήσεις στη Βουλή.
'Αρθρο 14. Πάλι ρουσφέτι στους σεισμόπληκτους, ίσως γιατί
βλέπουμε
από τις τηλεοράσεις τους σεισμόπληκτους, ύστερα από τόσους μήνες να είναι ακόμα σεισμόπληκτοι. Προχθές έπεσε και η πολυκατοικία, που από "κόκκινη" είχε γίνει "κίτρινη". Και μένει βεβαίως το μεγάλο ερώτημα, πού πήγαν τα 700 δισεκατομμύρια που μαζεύτηκαν για τους σεισμόπληκτους. Το μόνο που έχουμε δει μέχρι τώρα είναι κάποιους οικίσκους και τίποτα περισσότερο.
Αν και είναι καθαρά ρουσφετολογικό, το ψηφίζουμε. Αλίμονο αν θυσιάσουμε σε μία μικροκομματική αντιπαράθεση το δράμα των συνανθρώπων μας.
Το άρθρο 15 που αφορά γκαράζ και πάρκινγκ αποδεικνύει ότι ως αρχαίοι Αβδηρίτες πρώτα κάναμε τις βρύσες και μετά ανακαλύψαμε ότι δεν υπήρχε νερό. Είναι γνωστή η ιστορία αυτή. Βέβαια, κύριε Πρόεδρε, εσείς είσαστε από τα 'Αβδηρα και δεν πρέπει να μιλάω γι αυτό!
ΠΡΟΕΔΡΕΥΩΝ (Παναγιώτης Σγουρίδης): Προσέξτε γιατί η κ. Παπαζώη είναι και αυτή από τα 'Αβδηρα! 'Εχουμε κοινή καταγωγή. Είναι μύθος ο
αβδηριτισμός.
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): Είμαι κι εγώ από τα
'Αβδηρα
όπως και ο κύριος Πρόεδρος. Προσέξτε!
ΠΡΟΕΔΡΕΥΩΝ (Παναγιώτης Σγουρίδης): Απλώς το προβάλαμε για να μπορούν οι μελλοντικές γενιές να το ξέρουν. Πάντως είναι μύθος ο αβδηριτισμός.
ΦΑΝΗ ΠΕΤΡΑΛΙΑ-ΠΑΛΛΗ: Δεν το ήξερα ότι είναι από τα
'Αβδηρα και η
κυρία Υπουργός. Πάντως γι' αυτό σας γνωρίζουμε όλοι και οι
επόμενες γενιές.  Χαίρομαι που μαθαίνω ότι αυτό είναι μύθος. Ως προς το άρθρο 16, που έχει να κάνει με το μουσείο της 
σύγχρονης
τέχνης είναι γνωστή η διαμάχη που υπήρχε με τον κ. Βενιζέλο. Δεν αναφέρεται όμως τίποτα για το λύκειο του Αριστοτέλη. Θέλω να ρωτήσω το εξής: Μένει τελείως εκτός, το λύκειο του Αριστοτέλη ή θα αναδειχθεί; Θυμάμαι τη μεγάλη ιστορία που είχε δημιουργηθεί πάνω σε αυτό το ζήτημα και την κόντρα που υπήρχε τότε. Βεβαίως, γίνεται μία ενοποίηση στο χώρο αλλά έχει προβλεφθεί μια μελέτη για το τι θα γίνει; Τότε κατά κόρον είχε ακουστεί ότι είναι ένα πάρα πολύ σημαντικό εύρημα. Στο άρθρο 17 υπάρχει άλλη μία ρουσφετολογική προεκλογική ρύθμιση. Για να πάρουμε τις ψήφους ποιων; Των αποδήμων; Είναι και αυτό ένα ερώτημα.
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): Το άρθρο 16 το
ψηφίζετε;
ΦΑΝΗ ΠΕΤΡΑΛΙΑ-ΠΑΛΛΗ: Εφόσον κάνετε τη διευκρίνηση το
ψηφίζουμε.
Το ερώτημά μας, κυρία Παπαζώη, είναι το εξής: Θυμάμαι τη μεγάλη κόντρα με τον κ. Βενιζέλο και το ερώτημα που σας έθεσα εχθές είναι τι έχει αλλάξει και σήμερα παίρνετε...
ΧΑΡΑΛΑΜΠΟΣ ΑΓΓΟΥΡΑΚΗΣ: Είναι σε άλλο χώρο, κυρία Πετραλιά. 
ΦΑΝΗ ΠΕΤΡΑΛΙΑ-ΠΑΛΛΗ: Να μας εξηγήσουν και να μας 
διαβεβαιώσουν ότι
δεν πρόκειται να δημιουργηθεί κανένα πρόβλημα.
Αν μας πείτε, κυρία Υπουργέ, ότι τα όσα είχε πει τότε ο κ. Βενιζέλος και είχε καταμαρτυρήσει δεν ισχύουν, έχουμε αντίρρηση. 'Οπως ήρθε το άρθρο βλέπω ότι γίνεται μια ενοποίηση με κάποιο άλλο χώρο. Είπα χθες και το τονίζω και σήμερα πως θα ευχόμουν κι εγώ να δω ένα τέτοιο μεγάλο έργο σε μια υποβαθμισμένη περιοχή του λεκανοπεδίου της Αττικής, όπως είναι η δυτική Αττική. Αυτή είναι μια φιλοσοφία. Εγώ, ως Υφυπουργός Αθλητισμού προσπαθούσα όλες οι αθλητικές εγκαταστάσεις βαρέων αθλημάτων που ξεκίνησαν -και τώρα τελειώνουν και άλλα συγκροτήματα- να γίνονται σε υποβαθμισμένες περιοχές, γιατί έτσι οι περιοχές αυτές αναβαθμίζονται. Νομίζω ότι αυτή είναι και δική σας
φιλοσοφία. Δεν θέλω να πω ότι είναι
μόνο δική σας φιλοσοφία.
Αν μας πείτε -το λέω για πέμπτη φορά- πως όσα έχει
καταμαρτυρήσει ο
κ. Βενιζέλος δεν ισχύουν, πρέπει να μας πείτε τι άλλαξε. Μέσα από το άρθρο δεν φαίνεται το τι συμβαίνει με την ενοποίηση όλου του χώρου. Να το δούμε.
Στο άρθρο 17 έχουμε μια προεκλογική ρουσφετολογική ρύθμιση για τα ομόλογα του ελληνικού δημοσίου και τη φορολόγηση των τόκων τους στο εσωτερικό.
Φορολογούνται στο εσωτερικό. Απαλλαγή των φόρων για τους κατοίκους του εξωτερικού, που ως γνωστόν -αν δούμε και τους πίνακες- είναι εκείνοι που έχουν τα περισσότερα ομόλογα. Δηλαδή, είναι μία ρουσφετολογική ρύθμιση που αφορά τις ψήφους των αποδήμων Ελλήνων, κυρίως της Γερμανίας, που είναι στατιστικά γνωστό ότι έχουν τα περισσότερα ομόλογα. Θα χαρώ πάρα πολύ να με διαψεύσετε και να μου πείτε ότι δεν αφορά ρουσφετολογική ρύθμιση.
Υπάρχει στρατιά συμβούλων, κυρία Υπουργέ, γιατί κάποια στιγμή είπατε "μα, πού τους βλέπετε;" Ξέρετε, υπάρχει μία πάγια πρακτική στον οργανισμό 2004. 'Εχουν περάσει δυόμισι -τρία χρόνια και κάνετε προσλήψεις με την εταιρεία CONFERY και με την ICAP. Εδώ όμως έχει συμβεί το εξής: 'Οσοι δεν επιλέγονται από την CONFERY και την ICAP, προσλαμβάνονται. Μη νομίζετε ότι δεν γίνονται οι προσλήψεις.
Γνωστά άτομα τα οποία είχαν υποβάλει τα δικαιολογητικά τους και δεν προσλήφθηκαν, τελικά έχουν προσληφθεί με ειδικές συμβάσεις και προσφέρουν τις υπηρεσίες τους ως ειδικοί σύμβουλοι. 'Ερχομαι, λοιπόν, και λέω: Ποιος ο λόγος να
γίνονται διαγωνισμοί, να χάνεται ο χρόνος, να συμβαίνουν όλα αυτά, την ώρα κατά την οποία όσους θέλει η Κυβέρνηση τους προσλαμβάνει; Θα είναι πιο γρήγορες οι διαδικασίες αν πείτε "αυτούς θέλω", αποφασίζω και διατάσσω. Βεβαίως, είναι λίγο αργά να το κάνετε, γιατί σε πολύ λίγο χρονικό διάστημα κάποιοι άλλοι θα είναι στην Κυβέρνηση. Τουλάχιστον, ας μην ,'&+ #a η Κυβέρνηση τη νοημοσύνη και τη δική μας και του ελληνικού
λαού.
Θα ήθελα να πω και κάτι άλλο, το αφήνω όμως για αργότερα. Θα αποδείξω τι γίνεται με την CONFERY και την ICAP. Βέβαια, δεν είναι δικό σας θέμα, αλλά έχει πολύ ενδιαφέρον. Είναι αν μη τι άλλο, εντυπωσιακό αυτό το οποίο θα ακούσετε.
ΠΡΟΕΔΡΕΥΩΝ (Παναγιώτης Σγουρίδης): Ο κ. Αγγουράκης έχει
το λόγο. 
ΧΑΡΑΛΑΜΠΟΣ ΑΓΓΟΥΡΑΚΗΣ: Κύριε Πρόεδρε, όσον αφορά στο άρθρο 7, το
καταψηφίζουμε, γιατί πραγματεύονται πολύ σοβαρά θέματα. Θέματα που πέραν των πνευματικών δικαιωμάτων, έχουν σχέση και με ζητήματα ατομικών ελευθεριών. Δεν είναι προς την ίδια κατεύθυνση η εναρμόνιση με τη συγκεκριμένη οδηγία της Ευρωπαϊκής 'Ενωσης, με την ανάγκη ανάπτυξης μίας βιομηχανίας πληροφορικής στη χώρα μας. Δεν είναι βέβαια της ώρας, αλλά πρέπει να σας πω ότι είναι σοβαρές οι ρυθμίσεις που περιέχει. Παραδείγματος χάρη, κύριε Πρόεδρε, πρέπει να έχετε υπόψη σας ότι όλα πια τα ηλεκτρονικά αρχεία θεωρούνται βάσεις δεδομένων και ως εκ τούτου οι διατάξεις αυτής της οδηγίας μπορούν να εφαρμοσθούν οπουδήποτε, ανεξάρτητα αν δεν το έχουν αντιληφθεί όλοι.
Θα μου επιτρέψετε και ένα σχόλιο. Καλό θα ήταν, σε παρόμοιες περιπτώσεις -αν και δεν υπάρχει δέσμευση από τον Κανονισμό της Βουλήςτέτοιου είδους ρυθμίσεις, δηλαδή σε θέματα εντελώς καινούρια, να πέρναγαν και από την Επιτροπή Αποτίμησης Τεχνολογίας. 'Εχουμε τέτοια επιτροπή στη Βουλή, αλλά δυστυχώς ασχολούμαστε με άλλα.
'Οσον αφορά στο άρθρο 8, αυτό πια αφορά τον ίδιο το νόμο, το ν.2472, που είναι γνωστός ως νόμος για την προστασία από την επεξεργασία δεδομένων. 'Εχει ορισμένες ρυθμίσεις που διευκολύνουν την εφαρμογή του νόμου αυτού. 'Εχει όμως και μία ρύθμιση που μόνο μερικώς ανταποκρίνεται σε μια πραγματικότητα και αφορά την εξαίρεση από την υποχρέωση δήλωσης των αρχείων σωματείων, εταιρειών, ενώσεων, προσώπων και πολιτικών κομμάτων. Είναι μία θετική ρύθμιση. Το πρόβλημα που υπάρχει όμως είναι ότι ο νομοθέτης υποχρεώνει τα μέλη να δώσουν τη συγκατάθεσή τους σε οποιαδήποτε επεξεργασία.
Και ένα πρόβλημα που υπάρχει είναι πώς θα πιστοποιείται αυτό. Για
αυτόν το λόγο, την καταψηφίζουμε.
Θέματα ΟΤΕ. Η ρύθμιση για τις μετοχές του ΟΤΕ είναι μία
κατ'εξοχήν
ρύθμιση που κάνει τους πλούσιους πλουσιότερους και τους φτωχούς, φτωχότερους από όσους έχουν και κουράγιο να είναι στο χρηματιστήριο. Υπάρχουν ευνοϊκές ρυθμίσεις για όσους αγοράζουν σχετικά μεγάλο αριθμό μετοχών. Και βεβαίως οι θεσμικοί επενδυτές και οι πολλοί έχοντες θα μπορούν να κάνουν περισσότερο χρήση αυτής της διάταξης.  Πέρα απ'αυτό, θα την καταψηφίζαμε ούτως ή άλλως.
Στο άρθρο 10 συμφωνούμε. Στο άρθρο 11, συμφωνούμε. Στο άρθρο 12
συμφωνούμε.
Στο άρθρο 13, τελικά θα συμφωνήσουμε, παρά το γεγονός ότι Xυτή η ρύθμιση έχει έναν προεκλογικό χαρακτήρα και παρά το γεγονός ότι οι ρυθμίσεις είναι πολύ πιο κάτω από αυτές που είχε προβάλει η Πανθεσσαλική Επιτροπή και οπωσδήποτε ούτε κατ'ελάχιστον δεν θα αντιμετωπίσουν το πολύ σοβαρό πρόβλημα που έχουν οι αγρότες σήμερα.
Είχαμε συμφωνήσει και με το άρθρο 14. Είναι μία ρύθμιση που
αφορά μία μικρή κατηγορία των δικαιούχων του ΟΕΚ, που επλήγησαν από τους σεισμούς.
Δεν θα συμφωνήσουμε με το άρθρο 15. Είναι μία πολύ άσχημη ρύθμιση από
κάθε άποψη. Δεν στέκει καν με τη δικαιολογία του ότι φτιάξαμε το μετρό και ανακαλύψαμε ότι δεν έχουμε χώρους στάθμευσης. Που και εδώ είναι ένα τεράστιο πρόβλημα. Εμείς την καταψηφίζουμε, γιατί είναι μία γενικευμένης χρήσης ρύθμιση. Οπουδήποτε θα ξεφυτρώνουν γκαράζ, έχουν δεν έχουν σχέση με το μετρό και βεβαίως πάντα με τα χρήματα του 'Ελληνα φορολογούμενου, γιατί παρέχονται κίνητρα και για νέα γκαράζ αλλά και για επέκταση τέτοιων χώρων. Χωρίς πάλι να διασφαλίζεται να έχουν σχέση με το μετρό, πέρα από το ότι θα μπορούσε κανείς να πει και για την ίδια την "ΑΤΤΙΚΟ ΜΕΤΡΟ". Το άρθρο 16 το καταψηφίζουμε για τον απλούστατο λόγο ότι δεν μπορούμε να καταλάβουμε και δεν πρόκειται να συμφωνήσουμε ένας από τους ελεύθερους πια χώρους, που έχουν απομείνει στο χώρο της Αθήνας, να εκχωρηθεί και μάλιστα να εκχωρηθεί σε ένα ιδιωτικό ίδρυμα. Δεν καταλαβαίνουμε αυτήν τη λογική. Δεν υπάρχει κανένας λόγος να μην εκχωρηθεί κάποιος χώρος, έστω και στο ιδιωτικό ίδρυμα της κ. Γουλανδρή, αλλά γιατί αυτό πρέπει να γίνει στο κέντρο της Αθήνας; Αυτό είναι απαράδεκτο, πολύ περισσότερο όταν υπάρχει μία κίνηση και μάλιστα και χρόνια γύρω από το ζήτημα αυτό. Και
επί χούντας είχε επιχειρηθεί κάτι παρόμοιο, αλλά δεν στάθηκε δυνατόν.  Τώρα φαίνεται ότι υπάρχουν δεσμεύσεις για να προχωρήσουμε σε κάτι τέτοιο.
Δεν συμφωνούμε και με το άρθρο 17, που αφορά ρυθμίσεις
που έχουν
σχέση με τα ομόλογα και τις τράπεζες. Ο κ.  Χριστοδουλάκης το παρουσίασε ως μία τεχνικής μορφής διαδικασία, που να διευκολύνει τις τράπεζες. Εν πάση περιπτώσει, λέμε ότι οι τράπεζες παρα έχουν πλουτίσει, δεν χρειάζεται και παραπέρα. Ευχαριστώ.
ΠΡΟΕΔΡΕΥΩΝ (Παναγιώτης Σγουρίδης):  Η κ. Παπαδημητρίου
έχει το λόγο. 
ΕΛΙΣΑΒΕΤ ΠΑΠΑΔΗΜΗΤΡΙΟΥ: Μία παρατήρηση έχω να κάνω, η τοποθέτηση της
κ. Πετραλιά με καλύπτει πλήρως. Για το άρθρο 15, δίνετε -και ορθώς-ισχυρά κίνητρα για τη δημιουργία χώρων στάθμευσης, υπογείων και υπεργείων.  Ενισχύονται οι δαπάνες, κατά πως λέει το νομοσχέδιο, πέραν της κατασκευής των κτιριακών και για εγκαταστάσεις συστημάτων αυτοματοποίησης κλπ., αλλά στις καινούριες. Δεν κρίνετε ότι είναι λογικό, έντιμο και δίκαιο να δοθούν τα δεύτερα και τρίτα και στα υφιστάμενα γκαράζ που θέλουν να εκσυγχρονιστούν; Η προηγούμενη ρύθμιση αφορούσε σε εξακόσιες χιλιάδες υπόγεια και υπέργεια και τώρα γίνονται οκτακόσιες χιλιάδες. Δεν είναι λογικό να επιτρέψουμε σε αυτούς που επιδοτήθηκαν μόνο με εξακόσιες χιλιάδες τη θέση, $α εκσυγχρονιστούν; Είναι λογικό μόνο οι καινούριοι να έχουν επιδότηση του μηχανολογικού και λογισμικού εξοπλισμού και όσοι από αύριο το πρωί θα νοικιάσουν τα υφιστάμενα;
Είναι λίγο τρελό. Νομίζω ότι θα πρέπει να υπάρξει μια πρόβλεψη, μέχρι να ψηφίσουμε το νόμο, με την οποία να επιδοτούνται και να εκσυγχρονίζονται οι σταθμοί που κτίστηκαν με περισσότερη δική τους οικονομική επιβάρυνση.
ΠΡΟΕΔΡΕΥΩΝ (Παναγιώτης Σγουρίδης): Η κυρία Υπουργός έχει το λόγο. 
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): Κύριε Πρόεδρε, παρά τα όσα
είπε ο κ. Αγγουράκης νομίζω ότι το άρθρο 7 δεν είναι τίποτε άλλο, παρά η εναρμόνιση της ελληνικής νομοθεσίας με την οδηγία του Ευρωπαϊκού Κοινοβουλίου και του Συμβουλίου της 11/3/96, για τη νομική προστασία των βάσεων δεδομένων. Αυτήν τη νομοθεσία οφείλουμε να την εναρμονίσουμε με την ελληνική νομοθεσία. 'Εχουμε αργήσει πάρα πολύ. 'Εχουμε πρόβλημα με το Ευρωπαϊκό Δικαστήριο και γι'αυτό το φέρνουμε σ'αυτό το νομοσχέδιο.
'Οσον αφορά το άρθρο 8 πιστεύω ότι δεν υπάρχει τίποτα το περίεργο.              Χαίρομαι διότι η Νέα Δημοκρατία συμφωνεί. Η ρύθμιση είναι καθαρά
νομοτεχνικού χαρακτήρα. Είναι απλοποίηση ορισμένων γραφειοκρατικών προϋποθέσεων. Ρυθμίζονται και ορισμένα διοικητικά θέματα.
'Οσον αφορά το άρθρο 9 -το εξήγησε ο κ.  Χριστοδουλάκης- θέλω να σας πω ότι πρόκειται για μια ρύθμιση οποία έγινε από τις 2/7/99. Η απόφαση της διϋπουργικής επιτροπής αποκρατικοποιήσεων που δημοσιεύθηκε, προέβλεπε στη δημόσια εγγραφή που θα γίνει για την πώληση μετοχών του ΟΤΕ, να δοθεί και μια δωρεάν μετοχή για κάθε δέκα μετοχές του ΟΤΕ. Η χρονική περίοδος την οποία έθετε, ήταν έξι μήνες. Οι έξι μήνες από τον Ιούλιο έχουν περάσει.  Αυτή είναι η ρύθμιση η οποία προβλέπεται.
'Οσον αφορά τους μεγαλομετόχους, θέλω να ενημερώσω τον κ. Αγγουράκη ότι ο μέγιστος σταθμός μετοχών που δύνανται να διανεμηθούν δωρεάν ανά επενδυτή, είναι εκατό μετοχές. Επομένως, δεν υπάρχει τίποτα το περίεργο και τίποτα το καινούριο. Είναι απλώς η ρύθμιση την οποία οφείλαμε να έχουμε κάνει μετά την απόφαση της διϋπουργικής επιτροπής αποκρατικοποιήσεων.
ΧΑΡΑΛΑΜΠΟΣ ΑΓΓΟΥΡΑΚΗΣ: Με υποχρέωση όμως για έξι μήνες να μην πωληθούν. Ο μικροεπενδυτής θα θέλει να πουλήσει.
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): 'Ερχομαι στο άρθρο 15. Δεν ξέρω αυτό στο οποίο αναφέρθηκε η κ.Παπαδημητρίου. Με αυτό το άρθρο μπαίνουν στα κριτήρια και στις δυνατότητες των κινήτρων μειώνοντας τον ελάχιστο απαιτούμενο αριθμό θέσεων. Δηλαδή, πρόκειται για συμπληρώσεις για να επωφεληθούμε και από κάποια μικρότερα πάρκινγκ τα οποία δεν μπορούσαν να δημιουργηθούν με κίνητρα πριν. Ευχαρίστως να κοιτάξω το θέμα με τον Υπουργό ΠΕΧΩΔΕ.
ΕΛΙΣΑΒΕΤ ΠΑΠΑΔΗΜΗΤΡΙΟΥ: Για ισοδύναμα μιλάω.
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): Φαίνεται ότι δεν υπάρχουν αυτά τα μικρά. Απλώς, δίνεται η δυνατότητα. Ευχαρίστως να το κοιτάξω και να συνεννοηθώ με τους δύο Sπουργούς, γιατί είναι θέμα Υπουργού ΠΕΧΩΔΕ και Εθνικής Οικονομίας.
Τώρα, όσον αφορά το άρθρο 16 για τη δημιουργία του Μουσείου Σύγχρονης
Τέχνης, θέλω να πω ότι ο χώρος στον οποίο γίνεται δεν έχει καμία σχέση με το Λύκειο. Δηλαδή, στη μια περίπτωση μιλάνε για Ρηγίλλης μέχρι  Ριζάρη μεταξύ του Σαρόγλειου και του Ωδείου Αθηνών. Τώρα, μιλάμε πέρα από τη Ριζάρη, πέρα από την Τρύπα στον επόμενο χώρο κάτω από το χώρο που είναι η έξοδος του μετρό. Αυτός ο χώρος δίνεται.
Σε ό,τι αφορά το Λύκειο, να σας ενημερώσω ότι τώρα φτιάχνουμε τα στέγαστρα. 'Εχουμε ολοκληρώσει τις μελέτες. Θα γίνει ένας ενιαίος χώρος.  Πιστεύω ότι αυτός ο χώρος θα είναι από τους ομορφότερους αυτής της πόλης, ο οποίος περιλαμβάνει την περιοχή της Ρηγίλλης μέχρι τη Ριζάρη, είναι το πίσω μέρος του Σαρόγλειου και του Ωδείου Αθηνών, πίσω από το Βυζαντινό Μουσείο και τη γνωστή ως "τρύπα" του Καραμανλή.
'Ολος αυτός ο χώρος προχωρά με μία μελέτη. Βεβαίως, εσείς
πιστεύετε
ότι θα τη συνεχίσετε εσείς αυτήν τη μελέτη. 'Οπως και να είναι τα πράγματα, ελπίζω ότι αυτός ο χώρος θα ενοποιηθεί. Πιστεύω ότι πραγματικά θα έχουμε έναν εκπληκτικό χώρο, που θα περιλαμβάνει τις ανασκαφές του Λυκείου και θα φθάνει από τη Ρηγίλλης μέχρι τη Ριζάρη, στο ενδιάμεσο μεταξύ Βασιλέως Κωνσταντίνου και Βασιλίσσης Σοφίας. Εκεί, λοιπόν, εντάσσεται ο χώρος του Λυκείου. Τον μελετάμε αυτόν το χώρο ενιαία.
Τώρα μιλάμε για τον απέναντι χώρο, που δεν έχει καμία σχέση
με το
Λύκειο. Είναι πέρα από τη Ριζάρη ο χώρος αυτός, αυτό δηλαδή που λέγεται Ριζάρειος, κι να θέλετε πιο κοντά στην
Πινακοθήκη, απέναντι από το χώρο της Πινακοθήκης, όπου εκεί θα γίνει το Μουσείο Σύγχρονης Τέχνης. Επομένως, δεν υπάρχει κανένα ζήτημα για το συγκεκριμένο χώρο, τον έχουμε ελέγξει αρχαιολογικά.
'Οσον αφορά την παραχώρηση του χώρου, έχει ήδη γίνει με απόφαση του Υπουργού Εθνικής Οικονομίας και Οικονομικών. 'Επρεπε, λοιπόν, να κάνουμε αυτές τις ρυθμίσεις, οι οποίες θα περνούσαν στο Γενικό Οικοδομικό Κανονισμό στο νόμο του κ. Λαλιώτη. Δεν πρόφθασε να περάσει ο νόμος. Επειδή υπάρχει μία συμφωνία με τον Πέι και πρέπει να ολοκληρωθεί η προσαμογή της παλιάς μελέτης στον καινούριο χώρο, γι' αυτό θελήσαμε να το περάσουμε αυτό και πιστεύουμε ότι το Σεπτέμβριο θα μπορεί να ξεκινήσει η κατασκευή και αυτού του κτιρίου.
Θα ήθελα να πληροφορήσω, γιατί το ΠΑ.ΣΟ.Κ. συμφώνησε με την απόφαση που είχε πάρει η Κυβέρνηση της Νέας Δημοκρατίας για τη δημιουργία αυτού του Μουσείου.
Θα σας πω το εξής ότι πριν από όλα το ίδιο το κτίριο είναι
μια μελέτη
του γνωστού αρχιτέκτονα Πέι και θα κοστίσει γύρω στα δεκαοκτώ δισεκατομμύρια (18.000.000.000) δραχμές. Προφανώς, το οικόπεδο που διατίθεται στο 'Ιδρυμα είναι ένα πολύ σημαντικό οικόπεδο αυτής της πόλης. Πιστεύουμε, όμως, ότι η προσφορά που γίνεται από το 'Ιδρυμα είναι ιδιαίτερα σημαντική. 'Οχι μόνο όσον αφορά την κατασκευή του κτιρίου, αλλά κι όσον αφορά +ην ίδια τη συλλογή ποτέ δεν μπορεί να ελπίζει η Ελλάδα ότι θα την αποκτήσει. Το λέω και πραγματικά συγκινούμαι!
'Εχουμε χάσει πάρα πολλές ευκαιρίες, αυτή η χώρα έχει χάσει άπειρες ευκαιρίες, για να αποκτήσει επιτέλους τη δυνατότητα να έχει ένα μουσείο εικαστικό. Είμαστε η μοναδική πρωτεύουσα και η μοναδική χώρα, που δεν
έχει μουσείο εικαστικό.
Θα ήθελα να επαναλάβω και να πω ότι πρόκειται για μια συλλογή που
είναι ανεκτίμητη. Εκτιμάται, όμως, ότι κοστίζει γύρω στα τετρακόσια εκατομμύρια δολάρια, με έργα τα οποία δεν κυκλοφορούν στην αγορά. 'Εστω κι αν αποφάσιζε η οποιαδήποτε κυβέρνηση να αποκτήσει αυτά τα έργα, δεν θα μπορούσε να τα αποκτήσει. Πρόκειται για μια προσφορά σημαντικότατη. Οφείλω να σας πω ότι δούλεψα πάρα πολύ ώστε να ολοκληρωθούν όλες οι διαδικασίες, για να μπορέσει πραγματικά το Σεπτέμβριο να ξεκινήσει η κατασκευή αυτή του μοναδικού πραγματικά μουσείου, που θα βάλει την Αθήνα στον παγκόσμιο χάρτη σε ό,τι αφορά τα εικαστικά έργα του 20ού αιώνα. Είναι μία πάρα πολύ σημαντική προσφορά. 'Εχουμε, όπως είπα, χάσει πολλές προσφορές.
Δεν συμφωνείτε με το χώρο, αλλά τι να κάνουμε, ήταν αίτημα του Ιδρύματος. Πιστεύω ότι είναι ένα αίτημα θεμιτό. Αντί να έχουμε το Πολεμικό Μουσείο στο Κέντρο της Αθήνας, ας έχουμε ένα Μουσείο που θα τιμά αυτήν την πόλη και που οι συλλογές του πραγματικά θα μας κάνουν σημείο αναφοράς για τη διεθνή καλλιτεχνική κοινότητα. Επιτέλους, το οφείλουμε στον εαυτό μας. Χάσαμε ήδη πάρα πολλές τέτοιου είδους ευκαιρίες!
H Ελλάδα δεν διαθέτει μία σοβαρή συλλογή. Η πρώτη συλλογή που θα
αποκτήσουμε είναι η Συλλογή Κωστάκη, την οποία αγοράζει το ελληνικό κράτος με δώδεκα δισεκατομμύρια δραχμές. Είναι μια συλλογή σημαντική, που θα κοσμήσει το Κρατικό Μουσείο Σύγχρονης Τέχνης στη Θεσσαλονίκη.  Επιτέλους, όταν μας δίνεται μια τέτοια προσφορά, δεν πρέπει να την αρνηθούμε και δεν πρέπει εμείς τουλάχιστον να αναλάβουμε την ευθύνη της οποιασδήποτε καθυστέρησης ενός τέτοιου έργου. Θα παρακαλούσα να το δείτε όλοι κάτω απ' αυτό το πρίσμα.
Τώρα, για το άρθρο 17, είναι καθαρά τυπικό, όπως μας το ανέλυσε και ο κ. Χριστοδουλάκης. Δεν πρόφτασαν οι ημεδαπές τράπεζες να κάνουν τις διαδικασίες εκείνες των ομολόγων, που αφορούσαν τους 'Ελληνες του εξωτερικού. Δίνουμε τη δυνατότητα στις τράπεζες, λοιπόν, για ένα χρονικό διάστημα ακόμη, για
ενάμιση χρόνο, να μπορέσουν να οργανωθούν σ' αυτό το ζήτημα. Τίποτε άλλο. Δεν πρόκειται ούτε για τους 'Ελληνες της αλλοδαπής, αλλά πρόκειται για ένα πρόβλημα των τραπεζών.
 ΠΡΟΕΔΡΕΥΩΝ (Παναγιώτης Σγουρίδης): Ο κ. Αγγουράκης έχει το λόγο.
ΧΑΡΑΛΑΜΠΟΣ ΑΓΓΟΥΡΑΚΗΣ: Ευχαριστώ, κύριε Πρόεδρε.
Θέλω να κάνω δύο παρατηρήσεις. Αν είναι τόσο σπουδαία κι εγώ δεν
αμφιβάλλω ότι είναι τόσο σπουδαία αυτή η συλλογή, φαντάζομαι ότι την ίδια ελκτική δύναμη θα είχε το Μουσείο αν ήταν στο Αιγάλεω.
Δεύτερον, δεν άκουσα καλά: Είπε η κυρία Υπουργός ότι όρος του Ιδρύματος ήταν "ή θα μου κάνετε το Μουσείο στη Ρηγίλλης ή δεν σας δίνω τη συλλογή"; Εγώ αυτό κατάλαβα. Αν αυτό ειπώθηκε, συγχαρητήρια, κυρία Υπουργέ.
ΠΡΟΕΔΡΕΥΩΝ (Παναγιώτης Σγουρίδης): Κατ' αρχήν και η κυρία Υπουργός και εσείς, υποτιμήσατε δύο πράγματα και οφείλω να τα παρατηρήσω. Πρώτον, εσείς υποτιμήσατε το Αιγάλεω.
ΧΑΡΑΛΑΜΠΟΣ ΑΓΓΟΥΡΑΚΗΣ: Δεν το υποτιμώ καθόλου. Η κυρία
Υπουργός το
υποτίμησε.
ΠΡΟΕΔΡΕΥΩΝ (Παναγιώτης Σγουρίδης): Δεύτερον, η κυρία Υπουργός υποτίμησε μια μορφή μουσείων. Και το Πολεμικό Μουσείο μας χρειάζεται.  'Ολα τα μουσεία μας χρειάζονται και όλες οι περιοχές, της πατρίδας μας έχουν την ίδια δυνατότητα.
Ορίστε, κυρία Υπουργέ, έχετε το λόγο.
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): Αναφέρθηκα στο Πολεμικό Μουσείο -κακώς, δεν μου αντιστοιχεί να αναφερθώ σ' αυτό- γιατί πιστεύω ότι δεν αντιστοιχεί στην εικόνα αυτής της πόλης το να έχουμε αεροπλάνα στον κεντρικό μας δρόμο, αν θέλετε. Προσωπικά θεωρώ ότι δεν εκπροσωπεί ούτε την Ελλάδα ούτε την Αθήνα το να έχουμε αυτά τα αεροπλάνα στο κέντρο της πόλης. Θα μπορούσαμε να έχουμε κάποιους χώρους πολιτισμού όπως προβλέπεται συνολικά γι' αυτόν το χώρο να είναι ένας χώρος πολιτισμού.
Κύριε Αγγουράκη, αγνοείτε κάτι βασικό. Προφανώς ένα
ίδρυμα θέτει τους
όρους του και αυτό. Είναι απολύτως θεμιτό, όταν από την άλλη μεριά η προσφορά που κάνει είναι αυτής της τάξεως, την οποία σας ανέφερα.
ΧΑΡΑΛΑΜΠΟΣ ΑΓΓΟΥΡΑΚΗΣ: Μα, υποτίθεται ότι είναι προσφορά για την
πατρίδα!
ΕΛΙΣΑΒΕΤ ΠΑΠΑΖΩΗ (Υπουργός Πολιτισμού): Εγώ τουλάχιστον, ως Υπουργός Πολιτισμού αποδέχομαι αυτούς τους όρους, τους θεωρώ θεμιτούς. Θα ήθελα να σας πω ότι μεγάλα μουσεία, το Λούβρο για παράδειγμα και άλλα μεγάλα μουσεία, προσπαθούν να αποκτήσουν αυτήν τη συλλογή. Ε, δεν θα ξαναβρεθούμε στην ίδια κατάσταση, που βρεθήκαμε στο παρελθόν. Μπορεί όλους να μην τους ενδιαφέρει εξ ίσου το θέμα της απόκτησης συλλογών με τους μεγαλύτερους ζωγράφους του 20ού αιώνα, αλλά πιστεύω ότι το Υπουργείο Πολιτισμού δικαιολογείται να έχει άποψη σ' αυτό το ζήτημα.
ΠΡΟΕΔΡΕΥΩΝ (Παναγιώτης Σγουρίδης): Κύριοι συνάδελφοι, έχω την τιμή να ανακοινώσω στο Σώμα ότι τη συνεδρίασή μας παρακολουθούν από τα δυτικά θεωρεία, αφού προηγουμένως ξεναγήθηκαν στην έκθεση της αίθουσας "ΕΛΕΥΘΕΡΙΟΣ ΒΕΝΙΖΕΛΟΣ" για τα "Πεντακόσια Χρόνια 'Εντυπης Παράδοσης του ΝεοΕλληνισμού", πενήντα έξι μαθητές και πέντε συνοδοί καθηγητές από το Γυμνάσιο Λεπενούς Αιτωλοακαρνανίας.
Η Βουλή τους καλωσορίζει.
(Χειροκροτήματα απ' όλες τις πτέρυγες)
Κηρύσσεται περαιωμένη η συζήτηση επί της ενότητος των άρθρων 7 έως
και 17 και θα προχωρήσουμε στην ψήφισή τους κεχωρισμένως. Ερωτάται το Σώμα: Γίνεται δεκτό το άρθρο 7 ως έχει;
ΠΟΛΛΟΙ ΒΟΥΛΕΥΤΕΣ: Δεκτό, δεκτό.
ΧΑΡΑΛΑΜΠΟΣ ΑΓΓΟΥΡΑΚΗΣ: Κατά πλειοψηφία.
ΠΡΟΕΔΡΕΥΩΝ (Παναγιώτης Σγουρίδης): Συνεπώς το άρθρο 7 έγινε δεκτό κατά πλειοψηφία ως έχει.
Ερωτάται το Σώμα: Γίνεται δεκτό το άρθρο 8 ως έχει;
ΠΟΛΛΟΙ ΒΟΥΛΕΥΤΕΣ: Δεκτό, δεκτό.
ΧΑΡΑΛΑΜΠΟΣ ΑΓΓΟΥΡΑΚΗΣ: Κατά πλειοψηφία.
ΠΡΟΕΔΡΕΥΩΝ (Παναγιώτης Σγουρίδης): Συνεπώς το άρθρο 8 έγινε δεκτό κατά πλειοψηφία ως έχει.
Ερωτάται το Σώμα: Γίνεται δεκτό το άρθρο 9 ως έχει;
ΠΟΛΛΟΙ ΒΟΥΛΕΥΤΕΣ: Δεκτό, δεκτό.
ΧΑΡΑΛΑΜΠΟΣ ΑΓΓΟΥΡΑΚΗΣ: Κατά πλειοψηφία.
ΠΡΟΕΔΡΕΥΩΝ (Παναγιώτης Σγουρίδης): Συνεπώς το άρθρο 9 έγινε δεκτό κατά πλειοψηφία ως έχει.
Ερωτάται το Σώμα: Γίνεται δεκτό το άρθρο 10 ως έχει;
ΠΟΛΛΟΙ ΒΟΥΛΕΥΤΕΣ: Δεκτό, δεκτό.
ΠΡΟΕΔΡΕΥΩΝ (Παναγιώτης Σγουρίδης): Κατά πλειοψηφία.
Συνεπώς το άρθρο 10 έγινε δεκτό κατά πλειοψηφία ως έχει. Ερωτάται το Σώμα: Γίνεται δεκτό το άρθρο 11;
ΟΛΟΙ ΟΙ ΒΟΥΛΕΥΤΕΣ: Δεκτό, δεκτό.
ΠΡΟΕΔΡΕΥΩΝ (Παναγιώτης Σγουρίδης): Συνεπώς το άρθρο 11 έγινε δεκτό
ομοφώνως.
Ερωτάται το Σώμα: Γίνεται δεκτό το άρθρο 12;
ΟΛΟΙ ΟΙ ΒΟΥΛΕΥΤΕΣ: Δεκτό, δεκτό.
ΠΡΟΕΔΡΕΥΩΝ (Παναγιώτης Σγουρίδης): Συνεπώς το άρθρο 12 έγινε δεκτό
ομοφώνως.
Ερωτάται το Σώμα: Γίνεται δεκτό το άρθρο 13;
ΟΛΟΙ ΟΙ ΒΟΥΛΕΥΤΕΣ: Δεκτό, δεκτό.
ΠΡΟΕΔΡΕΥΩΝ (Παναγιώτης Σγουρίδης): Συνεπώς το άρθρο 13 έγινε δεκτό
ομοφώνως.
Ερωτάται το Σώμα: Γίνεται δεκτό το άρθρο 14;
ΟΛΟΙ ΟΙ ΒΟΥΛΕΥΤΕΣ: Δεκτό, δεκτό.
ΠΡΟΕΔΡΕΥΩΝ (Παναγιώτης Σγουρίδης): Συνεπώς το άρθρο 14 έγινε δεκτό
ομοφώνως.
Ερωτάται το Σώμα: Γίνεται δεκτό το άρθρο 15;
ΠΟΛΛΟΙ ΒΟΥΛΕΥΤΕΣ: Δεκτό, δεκτό.
ΧΑΡΑΛΑΜΠΟΣ ΑΓΓΟΥΡΑΚΗΣ: Κατά πλειοψηφία.
ΠΡΟΕΔΡΕΥΩΝ (Παναγιώτης Σγουρίδης): Συνεπώς το άρθρο 15 έγινε δεκτό
κατά πλειοψηφία.
Ερωτάται το Σώμα: Γίνεται δεκτό το άρθρο 16;
ΠΟΛΛΟΙ ΒΟΥΛΕΥΤΕΣ: Δεκτό, δεκτό.
ΧΑΡΑΛΑΜΠΟΣ ΑΓΓΟΥΡΑΚΗΣ: Κατά πλειοψηφία.
ΠΡΟΕΔΡΕΥΩΝ (Παναγιώτης Σγουρίδης): Συνεπώς το άρθρο 16 έγινε δεκτό
κατά πλειοψηφία.
Ερωτάται το Σώμα: Γίνεται δεκτό το άρθρο 17;
ΠΟΛΛΟΙ ΒΟΥΛΕΥΤΕΣ: Δεκτό, δεκτό.
ΧΑΡΑΛΑΜΠΟΣ ΑΓΓΟΥΡΑΚΗΣ: Κατά πλειοψηφία.
ΠΡΟΕΔΡΕΥΩΝ (Παναγιώτης Σγουρίδης): Συνεπώς το άρθρο 17 έγινε Δεκτό
κατά πλειοψηφία.
Στο σημείο αυτό, κύριοι συνάδελφοι, δέχεστε να λύσουμε τη συνεδρίαση; 
ΟΛΟΙ ΟΙ ΒΟΥΛΕΥΤΕΣ: Μάλιστα, μάλιστα.
Με τη συναίνεση του Σώματος και ώρα 15.00' λύεται η συνεδρίαση για αύριο Παρασκευή 3 Μαρτίου 2000 και ώρα 10.30' με αντικείμενο εργασιών του Σώματος, συζήτηση προ Ημερησίας Διατάξεως, σύμφωνα με το άρθρο 143 του Κανονισμού της Βουλής, με πρωτοβουλία της Προέδρου της Κοινοβουλευτικής Ομάδας του Κομμουνιστικού Κόμματος Ελλάδας, κ. Αλέκας Παπαρήγα, σε επίπεδο Αρχηγών Κομμάτων, με θέμα "Πολιτικά Δικαιώματα και Συνδικαλιστικές Ελευθερίες" σύμφωνα με την ειδική ημερήσια
διάταξη.
Ο ΠΡΟΕΔΡΟΣ            ΟΙ ΓΡΑΜΜΑΤΕΙΣ

