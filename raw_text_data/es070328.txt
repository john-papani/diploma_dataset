ΠΙΝΑΚΑΣ ΠΕΡΙΕΧΟΜΕΝΩΝ
ΠΕΡΙΟΔΟΣ ΙΑ’
ΣΥΝΟΔΟΣ Γ’
ΣΥΝΕΔΡΙΑΣΗ ΡΖ’

Τετάρτη 28 Μαρτίου 2007

ΘΕΜΑΤΑ
Α. ΕΙΔΙΚΑ ΘΕΜΑΤΑ
1. Επικύρωση Πρακτικών, σελ.
2. Ειδική Ημερήσια Διάταξη:
Λήψη απόφασης επί των προτάσεων για Αναθεώρηση Διατάξεων του Συντάγματος, σύμφωνα με τα άρθρα 110 του Συντάγματος και 119 του Κανονισμού της Βουλής (Δεύτερη ψηφοφορία), σελ.

Β. ΚΟΙΝΟΒΟΥΛΕΥΤΙΚΟΣ ΕΛΕΓΧΟΣ
1. Κατάθεση αναφορών, σελ.
2. Ανακοίνωση του δελτίου επικαίρων ερωτήσεων της Πέμπτης 29 Μαρτίου 2007, σελ.


ΟΜΙΛΗΤΕΣ
Επί της Ειδικής Ημερήσιας Διάταξης για την Aναθεώρηση του Συντάγματος:
ΜΠΕΝΑΚΗ-ΨΑΡΟΥΔΑ Α., σελ.


     ΠΡΑΚΤΙΚΑ ΒΟΥΛΗΣ
     ΙΑ΄ ΠΕΡΙΟΔΟΣ 
     ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
     ΣΥΝΟΔΟΣ Γ΄
     ΣΥΝΕΔΡΙΑΣΗ ΡΖ΄
     Τετάρτη 28 Μαρτίου 2007
     Αθήνα, σήμερα στις 17 Απριλίου 2007, ημέρα Τετάρτη και ώρα 11.17΄ συνήλθε στην Αίθουσα των συνεδριάσεων του Βουλευτηρίου η Βουλή σε ολομέλεια για να συνεδριάσει υπό την προεδρία της Προέδρου αυτής κ. ΑΝΝΑΣ ΜΠΕΝΑΚΗ-ΨΑΡΟΥΔΑ.
     ΠΡΟΕΔΡΟΣ (Άννα Μπενάκη-Ψαρούδα): Κυρίες και κύριοι συνάδελφοι, αρχίζει η συνεδρίαση.
     (ΕΠΙΚΥΡΩΣΗ ΠΡΑΚΤΙΚΩΝ: Σύμφωνα με την από 27 Μαρτίου 2007 εξουσιοδότηση του Σώματος επικυρώθηκαν με ευθύνη του Προεδρείου τα Πρακτικά της ΡΣΤ΄ συνεδριάσεώς του, της Τρίτης 27 Μαρτίου 2007, σε ό,τι αφορά την ψήφιση στο σύνολό των σχεδίων νόμων: 
     1. «Εισοδηματική πολιτική έτους 2007, φορολογικές και άλλες διατάξεις».
     2. «Κύρωση Σύμβασης Παραχώρησης του Έργου της Μελέτης, Κατασκευής, Χρηματοδότησης, Λειτουργίας, Συντήρησης και Εκμετάλλευσης του Αυτοκινητοδρόμου «Ιονία Οδός» από Αντίρριο μέχρι Ιωάννινα, ΠΑΘΕ Αθήνα (Α/Κ Μεταμόρφωσης-Μαλιακός (Σκάρφεια) και Συνδετηρίου Κλάδου του ΠΑΘΕ Σχηματάρι-Χαλκίδα και λοιπές διατάξεις»)
     (Στο σημείο αυτό εισέρχεται στην Αίθουσα ο Πρόεδρος της Κυβέρνησης, κ. Κωνσταντίνος Καραμανλής. Οι Βουλευτές της Νέας Δημοκρατίας όρθιοι χειροκροτούν ζωηρά και παρατεταμένα).
     Παρακαλείται ο κύριος Γραμματέας να ανακοινώσει τις αναφορές προς το Σώμα. 
     (Ανακοινώνονται προς το Σώμα από τον κ. Κωνσταντίνο Τσιάρα, Βουλευτή Καρδίτσης, τα ακόλουθα:
     Α. ΚΑΤΑΘΕΣΗ ΑΝΑΦΟΡΩΝ
     1) Οι Βουλευτές Β΄ Πειραιώς, Λασιθίου και Β΄ Αθηνών κύριοι ΓΡΗΓΟΡΗΣ ΝΙΩΤΗΣ, ΜΙΧΑΗΛ ΚΑΡΧΙΜΑΚΗΣ και ΓΕΩΡΓΙΟΣ ΑΝΩΜΕΡΙΤΗΣ αντίστοιχα, κατέθεσαν αναφορά με την οποία ο κ. Καΐρης  Ευάγγελος διαμαρτύρεται για την περίθαλψη η οποία του προσεφέρθη στη Β΄ Ορθοπεδική Κλινική του Νοσοκομείου Παπαγεωργίου Θεσσαλονίκης.
     2) Οι Βουλευτές Β΄ Πειραιώς, Λασιθίου και Β΄ Αθηνών κύριοι ΓΡΗΓΟΡΗΣ ΝΙΩΤΗΣ, ΜΙΧΑΗΛ ΚΑΡΧΙΜΑΚΗΣ και ΓΕΩΡΓΙΟΣ ΑΝΩΜΕΡΙΤΗΣ αντίστοιχα, κατέθεσαν αναφορά με την οποία ο κ. Παπαχρυσοστόμου Γεώργιος ζητεί την αναβάθμιση των Ι.Ε.Κ. και των επαγγελματικών δικαιωμάτων των αποφοίτων.
     3) Ο Βουλευτής Αχαΐας κ. ΑΠΟΣΤΟΛΟΣ ΚΑΤΣΙΦΑΡΑΣ κατέθεσε δημοσίευμα εφημερίδας με το οποίο ζητείται η απομάκρυνση καλωδίων υψηλής τάσης της Δ.Ε.Η. από συγκρότημα κατοικιών στην Πάτρα.
     4) Ο Βουλευτής Λαρίσης κ. ΒΑΣΙΛΕΙΟΣ ΕΞΑΡΧΟΣ κατέθεσε δημοσίευμα εφημερίδας το οποίο αναφέρεται στα προβλήματα από την εγκατάσταση κεραίας κινητής τηλεφωνίας στη συνοικία Χαραυγή της Λάρισας.
     5) Ο Βουλευτής Λαρίσης κ. ΧΡΗΣΤΟΣ ΖΩΗΣ κατέθεσε αναφορά με την οποία το Εθνικό Αθλητικό Κέντρο Λάρισας ζητεί την ανακατασκευή των αποδυτηρίων και λοιπών χώρων του Σταδίου Αλκαζάρ.
     6) Ο Βουλευτής Ηλείας κ. ΓΕΩΡΓΙΟΣ ΚΟΝΤΟΓΙΑΝΝΗΣ κατέθεσε αναφορά με την οποία ο Δήμαρχος Φιγαλείας Νομού Ηλείας ζητεί την επίσπευση των διαδικασιών για την ολοκλήρωση κατασκευής της επαρχιακής οδού Γιαννιτσοχώρι – Νέα Φιγαλεία.
     7) Ο Βουλευτής Ηλείας κ. ΓΕΩΡΓΙΟΣ ΚΟΝΤΟΓΙΑΝΝΗΣ κατέθεσε αναφορά με την οποία ο Δήμαρχος Ανδρίτσαινας  ζητεί την τοποθέτηση  μόνιμου παιδιάτρου στο Κέντρο Υγείας Ανδρίτσαινας Νομού Ηλείας.
     8) Η Βουλευτής Ηλείας κ. ΚΡΙΝΙΩ ΚΑΝΕΛΛΟΠΟΥΛΟΥ κατέθεσε αναφορά με την οποία το Σωματείο Συμβασιούχων Δήμου Πύργου ζητεί την παράταση των συμβάσεων εργασίας των μελών του.
     9) Η Βουλευτής Ηλείας κ. ΚΡΙΝΙΩ ΚΑΝΕΛΛΟΠΟΥΛΟΥ κατέθεσε αναφορά με την οποία ο Δήμαρχος Ανδρίτσαινας Νομού Ηλείας ζητεί την αναστολή της απόφασης για απόσπαση της παιδιάτρου του Κέντρου Υγείας Ανδρίτσαινας.
     10) Η Βουλευτής Ηλείας κ. ΚΡΙΝΙΩ ΚΑΝΕΛΛΟΠΟΥΛΟΥ κατέθεσε δημοσίευμα εφημερίδας το οποίο αναφέρεται στην ανεπαρκή συντήρηση των νεοκλασικών κτιρίων στον Πύργο Ηλείας.
     11) Η Βουλευτής Ηλείας κ. ΚΡΙΝΙΩ ΚΑΝΕΛΛΟΠΟΥΛΟΥ κατέθεσε δημοσίευμα εφημερίδας στο οποίο επισημαίνεται η ανάγκη κωδικοποίησης των απαιτούμενων δικαιολογητικών έκδοσης αδειών ίδρυσης και λειτουργίας πτηνοτροφικών επιχειρήσεων.
     12) Η Βουλευτής Ηλείας κ. ΚΡΙΝΙΩ ΚΑΝΕΛΛΟΠΟΥΛΟΥ κατέθεσε δημοσίευμα εφημερίδας το οποίο αναφέρεται σε περιστατικό θανάτου τρόφιμου στο ΚΕ.ΠΕ.Π. Λεχαινών.
     13) Ο Βουλευτής Κυκλάδων κ. ΙΩΑΝΝΗΣ ΧΩΜΑΤΑΣ κατέθεσε αναφορά με την οποία η Ένωση Αγροτικών Συνεταιρισμών Νάξου εκφράζει τις παρατηρήσεις  της σχετικά με την κατάρτιση ισοζυγίων ζωοτροφών.
     14) Ο Βουλευτής Κυκλάδων κ. ΙΩΑΝΝΗΣ ΧΩΜΑΤΑΣ κατέθεσε αναφορά με την οποία κάτοικοι  της Νήσου Κέας ζητούν την αναστήλωση του αρχαίου πύργου της Αγίας Μαρίνας στην Κέα του Νομού Κυκλάδων.
     15) Ο Βουλευτής Κυκλάδων κ. ΙΩΑΝΝΗΣ ΧΩΜΑΤΑΣ κατέθεσε αναφορά με την οποία το «Κ.Τ.Ε.Λ. Σύρου Α.Ε.» ζητεί να επιστρέψουν στην ιδιοκτησία του τουριστικά λεωφορεία.
     16) Ο Βουλευτής Κυκλάδων κ. ΙΩΑΝΝΗΣ ΧΩΜΑΤΑΣ κατέθεσε αναφορά με την οποία το Επιμελητήριο Κυκλάδων ζητεί την ίδρυση και λειτουργία γραφείων του Ο.Α.Ε.Ε. στα νησιά Νάξο, Μύκονο κ.λπ..
     17) Ο Βουλευτής Κυκλάδων κ. ΙΩΑΝΝΗΣ ΧΩΜΑΤΑΣ κατέθεσε αναφορά με την οποία ο Σύνδεσμος Ιδιοκτητών Ράδιο Αγοραίο Μυκόνου διαμαρτύρεται για την αλλαγή του συστήματος τιμολόγησης στα αγοραία των προβληματικών περιοχών.
     18) Ο Βουλευτής Κυκλάδων κ. ΙΩΑΝΝΗΣ ΧΩΜΑΤΑΣ κατέθεσε αναφορά με την οποία η Ένωση Αγροτικών Συνεταιρισμών Νήσων Κυκλάδων και Αργοσαρωνικού ΣΥΝ.Π.Ε. διαμαρτύρεται για τον τρόπο εφαρμογής του κανονισμού 1914/2006.
     19) Ο Βουλευτής Κυκλάδων κ. ΙΩΑΝΝΗΣ ΧΩΜΑΤΑΣ κατέθεσε αναφορά με την οποία το Σωματείο Συνταξιούχων Ι.Κ.Α. Σύρου ζητεί τη στελέχωση του υποκαταστήματος Ι.Κ.Α. Σύρου με ιατρικό και νοσηλευτικό προσωπικό.
     20) Ο Βουλευτής Α΄ Θεσσαλονίκης κ. ΕΥΑΓΓΕΛΟΣ ΒΕΝΙΖΕΛΟΣ κατέθεσε αναφορά με την οποία η κ. Αικατερίνη Μαντουλίδου ζητεί την εισαγωγή στο Εθνικό Μετσόβιο Πολυτεχνείο του γιού της, ο οποίος διακρίθηκε σε Ολυμπιάδα Πληροφορικής.
     21) Ο Βουλευτής Ιωαννίνων κ. ΚΩΝΣΤΑΝΤΙΝΟΣ ΤΑΣΟΥΛΑΣ κατέθεσε αναφορά με την οποία το Κέντρο Παιδικής Μέριμνας Αρρένων Πωγωνιανής Ιωαννίνων ζητεί τη στελέχωσή του.
     22) Ο Βουλευτής Ιωαννίνων κ. ΚΩΝΣΤΑΝΤΙΝΟΣ ΤΑΣΟΥΛΑΣ κατέθεσε αναφορά με την οποία ο εκδότης της εφημερίδας των Ελλήνων  Βορειοηπειρωτών «ΤΟ ΟΡΑΜΑ ΤΟΥ ΝΕΟΥ ΑΙΩΝΑ» ζητεί να καταβάλλεται η σύνταξη του Ο.Γ.Α. στους Έλληνες Βορειοηπειρώτες, χωρίς την προϋπόθεση της μετανάστευσης στην Ελλάδα.
     23) Ο Βουλευτής Β΄ Αθηνών κ. ΚΩΝΣΤΑΝΤΙΝΟΣ ΓΕΙΤΟΝΑΣ κατέθεσε  αναφορά με την οποία η Τοπική Ένωση Δήμων και Κοινοτήτων Νομού Αττικής ζητεί οι κατευθυνόμενοι προς την Αυτοδιοίκηση της Αττικής πόροι να παραμείνουν στο 47% του συνολικού Π.Ε.Π. για την περίοδο 2007-2013.
     24) Ο Βουλευτής Β΄ Αθηνών κ. ΚΩΝΣΤΑΝΤΙΝΟΣ ΓΕΙΤΟΝΑΣ κατέθεσε  αναφορά με την οποία η Ομοσπονδία Κωφών της Ελλάδος ζητεί την κατάργηση του κριτηρίου γνώσης μιας ξένης γλώσσας για την πρόσληψη κωφών στο Δημόσιο.
     25) Ο Βουλευτής Β’ Αθηνών κ. ΚΩΝΣΤΑΝΤΙΝΟΣ ΓΕΙΤΟΝΑΣ κατέθεσε  αναφορά με την οποία η Τοπική Ένωση Δήμων και Κοινοτήτων Νομού Αττικής ζητεί την άρση των κατασχετηρίων που επιβλήθηκαν από την Ε.ΥΔ.ΑΠ. στους τραπεζικούς λογαριασμούς των Δήμων.
     26) Ο Βουλευτής Ηρακλείου κ. ΒΑΣΙΛΕΙΟΣ ΚΕΓΚΕΡΟΓΛΟΥ κατέθεσε δημοσίευμα ιστοσελίδας με το οποίο ζητείται η δημιουργία Ενιαίου Φορέα Οδικής Ασφάλειας.
     27) Ο Βουλευτής Κοζάνης κ. ΛΑΖΑΡΟΣ ΛΩΤΙΔΗΣ κατέθεσε δημοσίευμα εφημερίδας το οποίο αναφέρεται στις παράνομες δραστηριότητες κατασκευαστικής εταιρείας στον ποταμό Αλιάκμονα.
     28) Ο Βουλευτής Κοζάνης κ. ΛΑΖΑΡΟΣ ΛΩΤΙΔΗΣ κατέθεσε δημοσίευμα εφημερίδας με το οποίο ζητείται η άμεση καταβολή των δεδουλευμένων αποδοχών στους ωρομίσθιους εκπαιδευτικούς.
     29) Ο Βουλευτής Λασιθίου κ. ΜΙΧΑΛΗΣ ΚΑΡΧΙΜΑΚΗΣ κατέθεσε αναφορά με την οποία η Ένωση Δημοσιοϋπαλληλικών Οργανώσεων Θεσσαλονίκης διαμαρτύρεται για τον τρόπο διοίκησης του 424 Γενικού Στρατιωτικού Νοσοκομείου Εκπαίδευσης.
     30) Ο Βουλευτής Λασιθίου κ. ΜΙΧΑΛΗΣ ΚΑΡΧΙΜΑΚΗΣ κατέθεσε αναφορά με την οποία οι κύριοι Σταυρουλάκης Μανώλης και Τσιώκος – Πλαπούτας Θανάσης ζητούν τη σύσταση Ενιαίου Φορέα Οδικής Ασφάλειας.
     Β. ΑΠΑΝΤΗΣΕΙΣ ΥΠΟΥΡΓΩΝ ΣΕ ΕΡΩΤΗΣΕΙΣ ΒΟΥΛΕΥΤΩΝ
     1. Στην με αριθμό 4760/26-2-07 ερώτηση του  Βουλευτή κ. Ιωάννου Δραγασάκη δόθηκε με το υπ’ αριθμ. Β-628/21-3-07 έγγραφο από τον Υπουργό Μεταφορών και Επικοινωνιών η ακόλουθη απάντηση:
     «Σε απάντηση της ερώτησης με αριθμό 4760/26-2-2007 που κατέθεσε στη Βουλή ο Βουλευτής κ. Γιαν. Δραγασάκης, ως προς τις αρμοδιότητες του Υπ.Μ.Ε., σας πληροφορούμε τα εξής:
     1. Το Υπ.Μ.Ε. διευκολύνει τα Πανεπιστήμια στη διεξαγωγή ερευνών για τους νέους ρύπους, παρέχοντας τεχνικά μέσα και στοιχεία που διαθέτει το Εργαστήριο Ελέγχου Καυσαερίων, το οποίο και λειτουργεί συστηματικά με ειδικό τεχνικό και επιστημονικό προσωπικό - υπαλλήλους του ΥΠ.Μ.Ε..
     Την τελευταία τετραετία το εργαστήριο ελέγχου καυσαερίων του Υπουργείου έχει συμβάλλει στη διεξαγωγή εννέα (9) τέτοιων ερευνητικών εργασιών του Πανεπιστημίου Αθηνών και του Εθνικού Μετσόβιου Πολυτεχνείου.
     2. Σε ό,τι αφορά τους ελέγχους των καυσαερίων, αυτοί διενεργούνται τουλάχιστον μια φορά το χρόνο στο πλαίσιο του θεσμού του Περιοδικού Τεχνικού Ελέγχου Οχημάτων και της Κάρτας Ελέγχου Καυσαερίων. Κατά τον έλεγχο αυτό εξετάζεται η συνολική αποδοτικότητα των συστημάτων απορρύπανσης, και χορηγείται Κ.Ε.Κ. ή Δελτίο Τεχνικού Ελέγχου χωρίς ελλείψεις, μόνον όταν τα συστήματα αυτά έχουν την προβλεπόμενη αποτελεσματικότητα. Σε αντίθετη περίπτωση, το αυτοκίνητο πρέπει να οδηγηθεί στο συνεργείο για αποκατάσταση της βλάβης και να επανελεγχθεί.
     Πέραν των παραπάνω, τα αυτοκίνητα υπόκεινται σε έκτακτους ελέγχους από τα Μικτά Κλιμάκια Ελέγχου και τις Κινητές Μονάδες Ελέγχου Καυσαερίων των Νομαρχιακών Αυτοδιοικήσεων, του Υπουργείου Μεταφορών και Επικοινωνιών και του ΥΠΕΧΩΔΕ.
     3. Αναφορικά με τα οικονομικά κίνητρα για κυκλοφορία αυτοκινήτων υβριδικών ή φυσικού αερίου, τυχόν σχετική ρύθμιση είναι αρμοδιότητα του Υπουργού Οικονομίας και Οικονομικών.
     Ο Υπουργός
     ΜΙΧΑΛΗΣ Κ. ΛΙΑΠΗΣ»
     2. Στην με αριθμό 4944/28-2-07 ερώτηση της Βουλευτού κ. Αθηνάς Κόρκα δόθηκε με το υπ’ αριθμ. Β-656/21-3-07 έγγραφο από τον Υπουργό Μεταφορών και Επικοινωνιών η ακόλουθη απάντηση:
     «Σε απάντηση της ερώτησης με αριθμό 4944/28-2-2007 που κατέθεσε στη Βουλή η Βουλευτής κ. Αθηνά Κόρκα, σας διαβιβάζουμε το με αριθμ. 1055324/13-3-2007 έγγραφο του Οργανισμού Σιδηροδρόμων Ελλάδος, με το συνημμένο του, με το οποίο παρέχεται η σχετική πληροφόρηση για το θιγόμενο με την ερώτηση θέμα.
     Ο Υπουργός
     ΜΙΧΑΛΗΣ Κ. ΛΙΑΠΗΣ»
     Σημ.: Τα συνημμένα σχετικά έγγραφα ευρίσκονται στο αρχείο της Δ/νσης Κοινοβουλευτικού Ελέγχου (Τμήμα Ερωτήσεων).
     3. Στην με αριθμό 4545/21-2-07 ερώτηση του Βουλευτή κ. Γεωργίου Σούρλα δόθηκε με το υπ’ αριθμ. Β-593/14-3-07 έγγραφο από τον Υπουργό Μεταφορών και Επικοινωνιών η ακόλουθη απάντηση:
     «Σε απάντηση της ερώτησης με αριθμό 4545/21-2-2007 που κατέθεσε στη Βουλή ο Βουλευτής κ. Γεωργ. Σούρλας, σας διαβιβάζουμε το με αριθμ. 1055185/5-3-2007 έγγραφο του Οργανισμού Σιδηροδρόμων Ελλάδος (Ο.Σ.Ε.) Α.Ε., με το οποίο παρέχεται η σχετική πληροφόρηση, για το θιγόμενο με αυτή θέμα.
     Ο Υπουργός
     ΜΙΧΑΛΗΣ Κ. ΛΙΑΠΗΣ»
     Σημ.: Τα συνημμένα σχετικά έγγραφα ευρίσκονται στο αρχείο της Δ/νσης Κοινοβουλευτικού Ελέγχου (Τμήμα Ερωτήσεων).
      4. Στην με αριθμό 3483/24-1-07 ερώτηση των Βουλευτών κυρίων Στυλιανού Ματζαπετάκη και Ιωάννη Σκουλά δόθηκε με το υπ’ αριθμ. ΑΠΦ21/15/ΑΣ247δις/16-2-07 έγγραφο από την Υπουργό  Εξωτερικών η ακόλουθη απάντηση:
      «Σας γνωρίζουμε, ότι ύστερα από συνεννόηση του Υπουργείου Εξωτερικών με το Υπουργείο Δημόσιας Τάξης, αποφασίσθηκε η αποστολή είκοσι επιπλέον αστυνομικών υπαλλήλων, στις Προξενικές μας Αρχές που εμφανίζουν αυξημένο φόρτο εργασίας για τον έλεγχο των πιστοποιητικών και την παραλαβή των αιτήσεων για έκδοση νέου τύπου διαβατηρίων.
      Το Υπουργείο Εξωτερικών, ως όφειλε, από την στιγμή ψήφισης του Νόμου 3243/2004 από τη Βουλή των Ελλήνων, τρία σχεδόν χρόνια πριν, ενημέρωσε τις αρμόδιες Αρχές των εταίρων μας στην Ευρωπαϊκή Ένωση και τις αντίστοιχες των Η.Π.Α. αλλά και όλες τις Αρχές των υπολοίπων ξένων χωρών, για την επικείμενη αλλαγή στον τύπο των ελληνικών διαβατηρίων καθώς και για την καταληκτική ημερομηνία ισχύος των παλαιών, δηλαδή την 31η Δεκεμβρίου 2006.
      Ταυτόχρονα, ενημερώθηκαν και όλες οι Προξενικές μας Αρχές σro εξωτερικό, οι οποίες με τη σειρά τους, υπενθύμιζαν συστηματικά, όλο αυτό το χρονικό διάστημα, στους εκτός Ελλάδος συμπατριώτες μας, την πραγματοποιηθείσα αλλαγή νομοθεσίας καθώς και τις διατάξεις της νέας ρύθμισης, υπογραμμίζοντας την καταληκτική ημερομηνία ισχύος των παλιών διαβατηρίων αλλά και την αναγκαιότητα για την έγκαιρη έκδοση νέου τύπου διαβατηρίου.
      Παρά το γεγονός ότι υπήρχε αρκετός χρόνος ώστε οι Έλληνες πολίτες κάτοικοι εξωτερικού να διεκπεραιώσουν την αναγκαία αλλαγή διαβατηρίου, η μαζική προσέλευση των συμπατριωτών μας στα Προξενεία λίγο πριν εκπνεύσει η καταληκτική ημερομηνία ισχύος του παλαιού διαβατηρίου, είχε ως επακόλουθο να παρουσιασθούν προβλήματα στην εξυπηρέτηση των πολιτών.
      Τέλος, σας γνωρίζουμε ότι το Υπουργείο Εξωτερικών, εξακολουθεί να βρίσκεται σε διαρκή συνεννόηση με καθ’ ύλην αρμόδιο Υπουργείο Δημόσιας Τάξης, έτοιμο να λάβει επιπρόσθετα μέτρα εάν αυτό απαιτηθεί, ώστε στο πλαίσιο των αρμοδιοτήτων και των δυνατοτήτων του, να διευκολύνει τους Έλληνες που κατοικούν στο εξωτερικό να υποβάλλουν την αίτηση αλλά και τα απαραίτητα δικαιολογητικά για την έκδοση νέου τύπου διαβατηρίου.
      Η Υπουργός
      ΝΤΟΡΑ ΜΠΑΚΟΓΙΑΝΝΗ»
      5. Στην με αριθμό 3389/23-1-07 ερώτηση της Βουλευτού  κ. Μαρίας Κόλλια-Τσαρουχά δόθηκε με το υπ’ αριθμ. Α.Π.Φ.21/14/ΑΣ225δις/16-2-07 έγγραφο από την Υπουργό  Εξωτερικών η ακόλουθη απάντηση:
      «Στο πλαίσιο πάντα των αρμοδιοτήτων του Υπουργείου Εξωτερικών, σας γνωρίζουμε, ότι το ΥΠ.ΕΞ. αλλά και η Ελληνική Πολιτεία, αποδίδουν ιδιαίτερη σημασία στη συνεργασία και στη συνεννόηση με τις βουλγαρικές αρχές, τόσο για θέματα συνδιαχειρίσεως των υδάτινων πόρων των ποταμών όσο και για τα ζητήματα γενικότερης προστασίας του περιβάλλοντος από κάθε μορφής ρύπανση που προέρχεται από τα ύδατα των ποταμών που διαρρέουν τα κοινά μας σύνορα.
      Το συμβατικό πλαίσιο στον τομέα αυτό, περιλαμβάνει ουσιαστικά δύο διμερείς Συμφωνίες (του 1964 και μια δεύτερη του 1971),. βάσει των οποίων πραγματοποιούνται συστηματικά συναντήσεις μικτών ομάδων εργασίας και επιτροπών σε πολιτικό, υπηρεσιακό αλλά και τεχνικό επίπεδο, προκειμένου να διασφαλίσουμε ότι η βουλγαρική πλευρά λαμβάνει τα ενδεδειγμένα μέτρα, που προβλέπουν οι σχετικές συμφωνίες και επιβάλλουν οι σύγχρονες απαιτήσεις διαχείρισης διασυνοριακών υδάτων.
      Εις ό,τι αφορά στη συνεργασία στον τομέα της προστασίας του περιβάλλοντος, έχει ήδη υπογραφεί η σχετική διμερής Συμφωνία, τον Νοέμβριο του 2002, από τους δύο αρμόδιους Υπουργούς, κατά την επίσκεψη του τότε Βούλγαρου Πρωθυπουργού στην Αθήνα. Η Συνθήκη αυτή έχει τεθεί σε ισχύ και από τις δύο πλευρές.
      Όσον αφορά το «Μνημόνιο συνεργασίας σε θέματα περιβάλλοντος μεταξύ Ελλάδας και Βουλγαρίας». δηλαδή το σχέδιο Μνημονίου για τον έλεγχο της ποιότητας των υδάτων επιφάνειας του Στρυμόνα, αναμένουμε ότι η συνεργασία Ελλάδος και Βουλγαρίας για την εφαρμογή της Οδηγίας 2000/60 καθώς και η πλήρη προσαρμογή της Βουλγαρίας στις διατάξεις της εν λόγω Οδηγίας, θα εξασφαλίσουν την ορθή διαχείριση των διασυνοριακών μας υδάτων.
      Πέραν αυτού είναι χαρακτηριστικό, ότι κατά την διάρκεια της τελευταίας επισκέψεως του κ. Πρωθυπουργού στην Σόφια, τον παρελθόντα Απρίλιο (2006), υπογράφηκε με την βουλγαρική πλευρά Διακήρυξη Φιλίας, Καλής Γειτονίας και Συνεργασίας, που μεταξύ άλλων προβλέπει συνεργασία για την πρόληψη, έγκαιρη προειδοποίηση και αντιμετώπιση φυσικών καταστροφών, προτείνοντας, μάλιστα, μηχανισμό διαχείρισής των.
      Είμαστε πεπεισμένοι, ότι η πρόσφατη ένταξη της γειτονικής χώρας στην Ευρωπαϊκή Ένωση, θα επιδράσει ευεργετικά προς την κατεύθυνση της συστηματικής διασυνοριακής συνεργασίας, ενώ παράλληλα θα ενισχυθεί και η θέληση των δύο πλευρών να συμφωνήσουν στην λήψη από κοινού, και κυρίως στην υλοποίηση των απαραίτητων μέτρων για την προστασία τόσο από φαινόμενα φυσικών καταστροφών όσο και από επεισόδια περιβαλλοντικής ρύπανσης.
      Τέλος, όσον αφορά το σκέλος της Ερώτησης που εστιάζει την προσοχή του στο πρόγραμμα Interreg III Α PHARE CBC Ελλάδα-Βουλγαρία, αυτό είναι αρμοδιότητας του Υπουργείου Οικονομίας και Οικονομικών, το οποίο είναι και συνερωτώμενο Υπουργείο.
      Η Υπουργός
      ΝΤΟΡΑ ΜΠΑΚΟΓΙΑΝΝΗ»
      6. Στην με αριθμό 3493/24-1-07 ερώτηση του Βουλευτή  κ. Ανδρέα Λοβέρδου δόθηκε με το υπ’ αριθμ. Α.Π.:Δ9/Α/Φ5.4/οικ.3843/ΓΔΦΠ703/16-2-07 έγγραφο από τον Υπουργό  Ανάπτυξης η ακόλουθη απάντηση:
      «Σε απάντηση της ερωτήσεως του βουλευτή κ. Ανδρέα Λοβέρδου, με αριθμό 3493/24.01.2007, σας διαβιβάζουμε το με αριθμό ΓΔ/ΟΡ/440/14-2-07 έγγραφο της ΔΕΗ Α.Ε., με το οποίο καλύπτονται τα θιγόμενα ζητήματα.
      Ο Υπουργός
      Δ. ΣΙΟΥΦΑΣ»
     Σημ.: Τα συνημμένα σχετικά έγγραφα ευρίσκονται στο αρχείο της Δ/νσης Κοινοβουλευτικού Ελέγχου (Τμήμα Ερωτήσεων).
     7. Στην με αριθμό 2486/18.12.06 ερώτηση της Βουλευτού κ. Ελπίδας Τσουρή δόθηκε με το υπ’ αριθμ. ΥΠΠΟ/ΓΡ.ΥΠ./Κ.Ε./141/3.1.07 έγγραφο από τον Yπουργό Πολιτισμού η ακόλουθη απάντηση:
      «Σε απάντηση της με αριθμ. πρωτοκόλλου 2486/18.12.06 ερώτησης της Βουλευτού κ. Ελπίδας Τσουρή, σας γνωρίζουμε τα εξής:
      Σύμφωνα με το άρθρο 56 του ν. 2121/1993 οι οργανισμοί συλλογικής διαχείρισης (ΟΣΔ) μπορούν να αξιώσουν από τους χρήστες, που έχουν την ευχέρεια της χρήσης των έργων του ρεπερτορίου τους, ποσοστιαία αμοιβή σύμφωνα με το άρθρο 32 παρ. 1 ν. 2121/1993. Οι αμοιβές αυτές καταγράφονται από τους ΟΣΔ στα λεγόμενα αμοιβολόγια. Ο νόμος ορίζει γενικά πως τόσο κατά την κατάστρωση όσο και κατά την εφαρμογή των αμοιβολογίων οι ΟΣΔ οφείλουν να ενεργούν χωρίς αυθαιρεσία και να μην προβαίνουν σε καταχρηστικές διακρίσεις, ενώ υφίσταται και η δυνατότητα κατάρτισης συμφωνιών μεταξύ ΟΣΔ και οργανώσεων αντιπροσωπευτικών των χρηστών, που να ρυθμίζουν την οφειλόμενη αμοιβή και άλλα σχετικά ζητήματα (άρθρο 56 παρ. 3 εδ. στ' και ζ΄ ν. 2121/1993). Τα αμοιβολόγια καταρτίζονται συνεπώς από τους αντίστοιχους ΟΣΔ και σε περίπτωση διαφωνίας των χρηστών για το ύψος της αμοιβής ο ισχύων νόμος περί πνευματικής ιδιοκτησίας 2121/1993 παρέχει τις εξής δυνατότητες:
      Α) «Αν ο χρήστης ισχυρίζεται ότι η αμοιβή είναι προφανώς δυσανάλογη προς αυτήν που συνήθως καταβάλλεται σε παρόμοιες περιπτώσεις, οφείλει, πριν από οποιαδήποτε χρήση, να προκαταβάλει στον οργανισμό ή το ζητούμενο ποσό αμοιβής ή το ποσό που θα έχει ορίσει, ύστερα από αίτηση του χρήστη, ως συνήθως καταβαλλόμενο σε παρόμοιες περιπτώσεις το Μονομελές Πρωτοδικείο κατά τη διαδικασία των ασφαλιστικών μέτρων. Οριστικά επί της αμοιβής αποφαίνεται το αρμόδιο δικαστήριο» (άρθρο 56 παρ. 2 εδ. β' ν. 2121/1993).
      Β) Άλλη δυνατότητα που παρέχει ο νόμος είναι η προσφυγή σε διαιτησία, με διαιτητή που θα ορίσουν είτε από κοινού οι ΟΣΔ και οι αντιπροσωπευτικές οργανώσεις των χρηστών ή ο Υπουργός Πολιτισμού. (άρθρο 56 παρ. 3 εδ. α'-δ' ν. 2121/1993).
      Γ) Στο νόμο δίνεται επίσης γενικότερα η δυνατότητα υπαγωγής σε διαιτησία των διαφορών μεταξύ των οργανισμών συλλογικής διαχείρισης και των χρηστών ως προς το ύψος της αμοιβής που θα πρέπει να καταβάλει ο χρήστης στον οργανισμό (άρθρο 56 παρ. 5 όπως τροποποιήθηκε με το άρθρο 8 παρ. 15 ν. 2557/1997). Οι διαιτητές ορίζονται από πίνακα που καταρτίζει κάθε δύο χρόνια ο Οργανισμός Πνευματικής Ιδιοκτησίας (Ο.Π.Ι.). Κατά την κατάρτιση του πίνακα αυτού λαμβάνεται υποχρεωτικά υπόψη η γνώμη των ΟΣΔ και των χρηστών.
      Σύμφωνα με το ισχύον νομοθετικό καθεστώς ο Ο.Π.Ι. δεν μπορεί να επέμβει στον προσδιορισμό των αμοιβών για τη χρήση των έργων του ρεπερτορίου των ΟΣΔ που καθορίζεται αποκλειστικά από αυτούς.
      Κατά πάγια τακτική των ΟΣΔ και όπως προκύπτει από τα δημοσιευμένα αμοιβολόγιά τους, ο προσδιορισμός των αμοιβών για τη χρήση των έργων του ρεπερτορίου τους δεν είναι ενιαίος και ομοιόμορφος για όλες τις κατηγορίες των χρηστών αλλά πραγματοποιείται βάσει διαφόρων κριτηρίων και παραγόντων (τρόπος ή μέσο με τον οποίο γίνεται η δημόσια εκτέλεση, σκοπός της, η χωρητικότητα του καταστήματος με βάση τα τετραγωνικά μέτρα, το γεγονός αν πρόκειται για αστική, τουριστική ή επαρχιακή περιοχή, οι τιμές των ποτών σε μία επιχείρηση κ.α.).
      Σύμφωνα με το άρθρο 56 παρ. 3 του ν. 2121/1993 οι οργανισμοί συλλογικής διαχείρισης είναι όχι μόνο υποχρεωτικοί να καταρτίζουν κατάλογο με τις αμοιβές που απαιτούν από τους χρήστες (αμοιβολόγιο) αλλά και να τον γνωστοποιούν στο κοινό με δημοσίευσή του σε τρεις εφημερίδες, η μία εκ των οποίων πρέπει να είναι οικονομική.
      Η Α.Ε.Π.Ι. για το 2005 έχει δημοσιεύσει το αμοιβολόγιο της στις εξής εφημερίδες: «Ελεύθερος Τύπος», 9/11/2005. σ. 39, «ΤΑ ΝΕΑ» 9/11/2005, σ. 37 και «Ναυτεμπορική», 9/11/2005, σ. 46.
      Ο Υπουργός
      ΓΕΩΡΓΙΟΣ ΒΟΥΛΓΑΡΑΚΗΣ»
      8. Στην με αριθμό 2334/13.12.06 ερώτηση των Βουλευτών κυρίων Δημητρίου Γαλαμάτη και Μάξιμου Χαρακόπουλου δόθηκε με το υπ’ αριθμ. Β13-607/8.1.07 έγγραφο από τον Υφυπουργό Ανάπτυξης η ακόλουθη απάντηση:
      «Aπαντώντας στην παραπάνω ερώτηση, που κατέθεσαν στη Βουλή των Ελλήνων οι Βουλευτές κ. κ. Δ. Γαλαμάτης, Μ. Χαρακόπουλος με θέμα «Ελληνικά σφαγεία και «ελληνοποιήσεις» εισαγομένων κρεάτων», και κατά το μέρος που τα διαλαμβανόμενα σε αυτή εμπίπτουν στις αρμοδιότητες της Γ.Γ.Εμπορίου-. Γ.Γ.Καταναλωτή του Υπ. Ανάπτυξης, σας γνωστοποιούμε τα ακόλουθα:
      Στα πλαίσια διασφάλισης των συμφερόντων του καταναλωτικού κοινού και προστασίας της εγχώριας κτηνοτροφίας, βρίσκονται σε ισχύ τα κατωτέρω αγορανομικά μέτρα:
      α) Το άρθρο 30 (παράγραφος 7) του Αγορανομικού Κώδικα, που τιμωρεί με φυλάκιση ή χρηματική ή και με τις δύο αυτές ποινές, το ποινικό αδίκημα της εμπορίας διάθεσης κρεάτων εισαγωγής «ως ελληνικών».
      β) Το άρθρο 35 (παράγραφος 1) του Αγορανομικού Κώδικος, που τιμωρεί με φυλάκιση ή χρηματική ποινή, το ποινικό αδίκημα της μη αναγραφής, επί των τιμολογίων αγοραπωλησίας των κρεάτων, της προέλευσης του είδους.
      γ) Το άρθρο 38 (παράγραφος 2) του Αγορανομικού Κώδικος που σε συνδυασμό με τους Ν.1732/87 και 3190/03, επιβάλλει μόνο χρηματικό 350 ευρώ, για το αδίκημα της μη αναγραφής της προέλευσης των κρεάτων στις πινακίδες, τιμοκαταλόγους κ.λπ. των επιχειρήσεων εμπορίας του είδους.
      δ) Το άρθρο 251 της ΑΔ.14/89, όπως τροποποιήθηκε και ισχύει, όπου θεσπίζονται τα εξής:
      Τα βοοειδή, αιγοπροβατοειδή και χοιρινά, ανεξάρτητα προέλευσης, σφάζονται υποχρεωτικά σε σφαγεία ή άλλους χώρους, που εγκρίνονται και ελέγχονται από τις Κτηνιατρικές Υπηρεσίες του Υπουργείου Αγροτικής Ανάπτυξης-Τροφίμων. Τα παραπάνω ζώα, ανεξαρτήτως αν έχουν γεννηθεί ή εκτραφεί στην Ελλάδα ή έχουν εισαχθεί από άλλα Κράτη-Μέλη της Ε.Ε. ή Τρίτες Χώρες και ανεξάρτητα του σκοπού εισαγωγής τους (σφαγή ή πάχυνση), αμέσως μετά τη σφαγή τους, το σφάγιο αυτών σφραγίζεται μεταξύ των άλλων και με τη δηλωτική της προέλευσής του σφραγίδας (π.χ. Ελλάς, Γαλλία, Ολλανδία, Γερμανία, FYROM, Σερβία, Ρουμανία, Ουγγαρία κ.ο.κ.).
      Προκειμένου για τα παραπάνω ζώα, που εισάγονται στη Χώρα μας σε σφάγια από άλλα Κράτη-Μέλη της Ε. Ε., επί του κρέατος φέρεται σφραγίδα, που μεταξύ των άλλων υποδηλώνει με ξενόγλωσσα γράμματα την προέλευση του σφαγίου [ολογράφως ή με κωδικό γραμμάτων (π.χ. ΒΕ (Βέλγιο), DΕ (Γερμανία), ΝL (Ολλανδία) κ.ο.κ.].
      Προκειμένου για τα παραπάνω ζώα, που εισάγονται στη Χώρα μας σε σφάγια από Τρίτες Χώρες, επί του κρέατος φέρεται σφραγίδα, που μεταξύ των άλλων υποδηλώνει την Τρίτη Χώρα ξενόγλωσσα (ολογράφως ή με τα αρχικά της).
      Απαγορεύεται η εμπορία-διακίνηση των ως άνω κρεάτων, εφόσον δε φέρουν τη σφραγίδα προέλευσης τους καθώς και αφαίρεση ή αλλοίωση για οποιονδήποτε λόγο της σφραγίδας αυτής.
      Πέρα των παραπάνω, ειδικά για την περίοδο των Χριστουγέννων και Ν. Έτους, η Διεύθυνση Τιμών Τροφίμων - Ποτών, αποδίδοντας ιδιαίτερη σημασία στην αυστηρή εφαρμογή του άρθρου 251 της ΑΔ. 14/89, με την εγκύκλιο της A2-5050/11-10-06, προς τις Υπηρεσίες Εμπορίου Ν.Α Χώρας, έχει ζητήσει την εντατικοποίηση των ελέγχων και την επιβολή των νομίμων κατά των υπευθύνων, σε περίπτωση διαπίστωσης παραβάσεων του άρθρου αυτού.
      Ο Υφυπουργός
      ΓΙΑΝΝΗΣ ΠΑΠΑΘΑΝΑΣΙΟΥ»
     9. Στην με αριθμό  4329/14.2.07 ερώτηση της Βουλευτή κ. Aσημίνας Ξηροτύρη-Αικατερινάρη δόθηκε με το υπ’ αριθμ.7017/4/6846/9.3.07 έγγραφο από τον Υπουργό Δημόσιας Τάξης η ακόλουθη απάντηση:
     «Σε απάντηση της ανωτέρω ερώτησης, που κατέθεσε η Βουλευτής κ. Α. ΞΗΡΟΤΥΡΗ-ΑΙΚΑΤΕΡΙΝΑΡΗ, σε ό,τι μας αφορά, σας γνωρίζουμε ότι η αρμοδιότητα χορήγησης και ανάκλησης των αδειών ίδρυσης και λειτουργίας κέντρων διασκέδασης και λοιπών καταστημάτων και επιχειρήσεων υγειονομικού ενδιαφέροντος, καθώς και η έκδοση και εκτέλεση αποφάσεων για προσωρινή ή οριστική αφαίρεση των ανωτέρω αδειών, σύμφωνα με την ισχύουσα νομοθεσία, ανήκει στους Ο.Τ.Α.. Οι αστυνομικές Υπηρεσίες, είναι αρμόδιες για τη διενέργεια ελέγχων στα καταστήματα αυτά, προς διαπίστωση της νόμιμης λειτουργίας τους και εφαρμογή σε βάρος των παραβατών της ισχύουσας νομοθεσίας από πλευράς ποινικών κυρώσεων, καθώς και την ενημέρωση των αρμοδίων Υπηρεσιών (Ο.Τ.Α, Διευθύνσεις Πολεοδομίας, Υγιεινής κ.ο.κ.), για τις δικές τους ενέργειες.
     Οι εν λόγω έλεγχοι αφορούν την τήρηση των όρων ασφάλειας και υγιεινής των εργαζομένων και θαμώνων στα καταστήματα υγειονομικού ενδιαφέροντος και ειδικότερα την είσοδο υπεράριθμων πελατών, τη λειτουργία αυτών χωρίς άδεια, τη λειτουργία μουσικών οργάνων χωρίς άδεια και την παραβίαση του ωραρίου λειτουργίας. Επίσης, αφορούν την ηχορύπανση, την ανάπτυξη τραπεζοκαθισμάτων πέραν του προβλεπόμενου αριθμού και την τροποποίηση των υγειονομικών όρων λειτουργίας τους.
     Στο πλαίσιο αυτό, από τις αρμόδιες Υπηρεσίες της Γενικής Αστυνομικής Διεύθυνσης Θεσσαλονίκης διενεργούνται σε καθημερινή βάση έλεγχοι στα καταστήματα υγειονομικού ενδιαφέροντος και στις επιχειρήσεις ψυχαγωγίας (κέντρα διασκέδασης) για τη διαπίστωση παραβάσεων και σε βάρος των παραβατών εφαρμόζονται οι διατάξεις της ισχύουσας νομοθεσίας. Ενδεικτικά σημειώνεται ότι στην εν λόγω περιοχή, κατά το χρονικό διάστημα από 1-1-2006 έως 19-1-2007, διενεργήθηκαν 1.739 έλεγχοι σε κέντρα διασκέδασης, βεβαιώθηκαν 826 παραβάσεις. και οδηγήθηκαν με την διαδικασία του αυτοφώρου στον αρμόδιο Εισαγγελέα 690 άτομα.
     Πέραν αυτών, για την αντιμετώπιση των προβλημάτων που δημιουργούνται σε χώρους πλησίον των λειτουργούντων κέντρων διασκέδασης συνεπεία σταθμεύσεων οχημάτων, από τις Υπηρεσίες Τροχαίας, κατά το έτος 2006, βεβαιώθηκαν 293 παραβάσεις παράνομης στάθμευσης.
     Σε ό,τι αφορά το Πυροσβεστικό Σώμα, σας πληροφορούμε ότι, εκτός από τους ελέγχους (αυτοψία του χώρου) που διενεργούνται από τους αρμόδιους πυροσβεστικούς υπαλλήλους, στα κέντρα διασκέδασης, προκειμένου να τους χορηγηθεί το προβλεπόμενο από την ισχύουσα νομοθεσία πιστοποιητικό πυροπροστασίας, διενεργούνται και έκτακτοι έλεγχοι, προς διαπίστωση της τήρησης ή μη των μέτρων και μέσων πυροπροστασίας που προβλέπονται από τη σχετική νομοθεσία. Στις περιπτώσεις που κατά τους ελέγχους διαπιστώνονται παραλείψεις ή αποκλίσεις από τα μέτρα αυτά, γίνονται συστάσεις ή ανακλήσεις των πιστοποιητικών και παράλληλα ενημερώνονται αμέσως η αδειοδοτούσα Αρχή, καθώς και οι άλλες συναρμόδιες Υπηρεσίες, προκειμένου να προβούν στις ενέργειες αρμοδιότητάς τους (ανάκληση αδείας λειτουργίας κ.ο.κ.). Επίσης οι παραβάτες διώκονται σύμφωνα με τις διατάξεις του άρθρου 433 του Ποινικού Κώδικα.
     Στα πλαίσια αυτά, κατά το πρώτο δίμηνο του τρέχοντος έτους, στην περιοχή αρμοδιότητας της Διεύθυνσης Πυροσβεστικών Υπηρεσιών Θεσσαλονίκης πραγματοποιήθηκαν είκοσι (20) έκτακτοι έλεγχοι σε κέντρα διασκέδασης, κατά τους οποίους σε δεκαπέντε (15) περιπτώσεις διαπιστώθηκαν μικρές αποκλίσεις των μέτρων και μέσων πυροπροστασίας και σε μία (1) επιχείρηση έγινε ανάκληση του πιστοποιητικού πυροπροστασίας. Στο σημείο αυτό πρέπει να επισημάνουμε ότι, πέραν των ελέγχων αυτών, οι πυροσβεστικές Υπηρεσίες διενεργούν αυτοψία σε κάθε περίπτωση που γίνεται συγκεκριμένη καταγγελία για τα μέτρα πυροπροστασίας στα καταστήματα αυτά.
     Πάντως, σε κάθε περίπτωση, είτε το πιστοποιητικό πυροπροστασίας χορηγείται αποκλειστικά από τις πυροσβεστικές Υπηρεσίες είτε η τήρηση των μέτρων και μέσων πυροπροστασίας ανήκει στην αρμοδιότητα του Συμβουλίου Δημοσίων Θεαμάτων, εφόσον κατά την αυτοψία για τη χορήγηση του πιστοποιητικού ή ύστερα από έκτακτο έλεγχο ή καταγγελία διαπιστωθεί η μη τήρηση των προβλεπόμενων στην ισχύουσα κατά περίπτωση νομοθεσία (παρεμπόδιση των οδεύσεων διαφυγής, κατάργηση εξόδων κινδύνου, αλλαγή της διαρρύθμισης των χώρων με συνέπεια την αύξηση της ωφέλιμης επιφάνειας της αίθουσας που επιφέρει αντίστοιχη αύξηση του θεωρητικού πληθυσμού, μη εγκατάσταση των απαραίτητων μέσων ενεργητικής πυροπροστασίας κ.ο.κ.), η Υπηρεσία ενημερώνει τον οικείο Δήμο, για την ανάκληση της αδείας και λοιπές ενέργειες αρμοδιότητάς του.
      Τέλος, στις αρμόδιες Υπηρεσίες μας δόθηκαν πρόσθετες εντολές και οδηγίες για εντατικοποίηση των ελέγχων στα καταστήματα υγειονομικού ενδιαφέροντος, αποτελεσματικότερη αντιμετώπιση των προβλημάτων που δημιουργούνται από τη λειτουργία τους κατά παράβαση των ισχυουσών διατάξεων και εφαρμογή σε κάθε περίπτωση των νόμιμων κατά των παραβατών.
Ο Υπουργός
ΒΥΡΩΝ Γ. ΠΟΛΥΔΩΡΑΣ»)
     ΠΡΟΕΔΡΟΣ (Άννα Μπενάκη-Ψαρούδα): Κυρίες και κύριοι συνάδελφοι, έχω την τιμή να ανακοινώσω στο Σώμα το δελτίο επικαίρων ερωτήσεων της Πέμπτης 29 Μαρτίου 2007. 
     Α. ΕΠΙΚΑΙΡΕΣ ΕΡΩΤΗΣΕΙΣ Πρώτου Κύκλου (Άρθρο 130 παράγραφοι 2 και 3 του Κανονισμού της Βουλής)
     1. Η με αριθμό 439/26-3-2007 επίκαιρη ερώτηση της Βουλευτού της Νέας Δημοκρατίας κ. Ελευθερίας Μπερνιδάκη-Άλντους προς τον Υπουργό Εμπορικής Ναυτιλίας, σχετικά με τη λήψη μέτρων για τη διασφάλιση της πλήρους προσβασιμότητας των πολιτών με αναπηρία στις ακτοπλοϊκές συγκοινωνίες κ.λπ..
     2. Η με αριθμό 438/26-3-2007 επίκαιρη ερώτηση του Βουλευτού του Πανελλήνιου Σοσιαλιστικού Κινήματος κ. Δημητρίου Γεωργακόπουλου προς τον Υπουργό Υγείας και Κοινωνικής Αλληλεγγύης, σχετικά με τις αποσπάσεις γιατρών από το Νοσοκομείο Πύργου στο Νοσοκομείο Καλαμάτας κ.λπ..
     3. Η με αριθμό 445/26-3-2007 επίκαιρη ερώτηση της Βουλευτού του Κομμουνιστικού Κόμματος Ελλάδας κ. Βέρας Νικολαϊδου προς τον Υπουργό Απασχόλησης και Κοινωνικής Προστασίας, σχετικά με την ικανοποίηση αιτημάτων των εργαζομένων στη Ναυπηγοεπισκευαστική Ζώνη Περάματος κ.λπ..
     4. Η με αριθμό 446/26-3-2007 επίκαιρη ερώτηση του Βουλευτή του Συνασπισμού Ριζοσπαστικής Αριστεράς κ. Αθανασίου Λεβέντη προς τον Υπουργό Υγείας και Κοινωνικής Αλληλεγγύης, σχετικά με το νέο θάνατο νοσηλευόμενου στο Κέντρο Περίθαλψης Παίδων Λεχαινών κ.λπ..
     Β. ΕΠΙΚΑΙΡΕΣ ΕΡΩΤΗΣΕΙΣ Δεύτερου Κύκλου (Άρθρο 130 παράγραφοι 2 και 3 του Κανονισμού της Βουλής)
     1. Η με αριθμό 440/26-3-2007 επίκαιρη ερώτηση του Βουλευτή του Πανελλήνιου Σοσιαλιστικού Κινήματος κ. Άγγελου Μανωλάκη προς τον Υπουργό Δημόσιας Τάξης, σχετικά με την επαναπρόσληψη των συμβασιούχων πυροσβεστών κ.λπ..
     2. Η με αριθμό 444/26-3-2007 επίκαιρη ερώτηση του Βουλευτή του Κομμουνιστικού Κόμματος Ελλάδας κ. Άγγελου Τζέκη προς τον Υπουργό Αγροτικής Ανάπτυξης και Τροφίμων, σχετικά με τις καθυστερήσεις στην καταβολή των επιδοτήσεων κ.λπ..
     ΠΡΟΕΔΡΟΣ (Άννα Μπενάκη-Ψαρούδα): Κυρίες και κύριοι συνάδελφοι, εισερχόμαστε στην 
     ΕΙΔΙΚΗ ΗΜΕΡΗΣΙΑ ΔΙΑΤΑΞΗ
     ΑΠΟΦΑΣΕΙΣ ΒΟΥΛΗΣ
     Λήψη απόφασης (δεύτερη ψηφοφορία) επί των προτάσεων για αναθεώρηση διατάξεων του Συντάγματος, σύμφωνα με τα άρθρα 110 του Συντάγματος και 119 του Κανονισμού της Βουλής. 
     Σύμφωνα με τα άρθρα 110 του Συντάγματος και 119 του Κανονισμού της Βουλής, η απόφαση της Βουλής, που διαπιστώνει την ανάγκη Αναθεώρησης του Συντάγματος και καθορίζει ειδικά τις αναθεωρητέες διατάξεις, λαμβάνεται με δύο ψηφοφορίες, οι οποίες απέχουν μεταξύ τους έναν τουλάχιστον μήνα. Κατά την παράγραφο 6 του άρθρου 119 του Κανονισμού της Βουλής, οι δύο αυτές ψηφοφορίες είναι ονομαστικές και η δεύτερη ψηφοφορία αφορά τις διατάξεις που εγκρίθηκαν κατά την πρώτη ψηφοφορία και με τις πλειοψηφίες που ορίζονται από το άρθρο 110, παράγραφοι 2 και 4, του Συντάγματος. 
     Αντικείμενο της σημερινής δεύτερης ψηφοφορίας είναι οι προτεινόμενες για αναθεώρηση διατάξεις του Συντάγματος, που συγκέντρωσαν στην πρώτη ψηφοφορία -στις 22 Φεβρουαρίου 2007- από εκατόν πενήντα μία και άνω ψήφους. Οι διατάξεις, οι οποίες στην πρώτη ψηφοφορία συγκέντρωσαν λιγότερες από εκατόν πενήντα μία ψήφους, δεν τίθενται σε ψηφοφορία ως μη εγκριθείσες κατά την πρώτη ψηφοφορία. 
     Πριν προχωρήσουμε στην έναρξη της ψηφοφορίας, θα ήθελα να θέσω υπ’ όψιν σας τα εξής: Το ψηφοδέλτιο έχει τρεις διακρίσεις -«ναι», «όχι», «παρών»- σύμφωνα με τον Κανονισμό της Βουλής και αυτές αναγνωρίζει και το πρόγραμμα που υποστηρίζει την ψηφοφορία. Σε οποιαδήποτε περίπτωση που δεν υπάρξει σημείωση της ψήφου του Βουλευτή με «ναι», «όχι» ή «παρών», αυτό θα θεωρηθεί ως «παρών», έστω κι αν δεν έχει σημειώσει ο Βουλευτής το τετραγωνίδιο «παρών». 
     Η διαδικασία που θα ακολουθήσουμε είναι η εξής: Κατά την ανάγνωση του καταλόγου, με την εκφώνηση του ονόματός σας σημειώνετε την προτίμησή σας στο ψηφοδέλτιο, το υπογράφετε και στις δυο όψεις και το προσκομίζετε στους ψηφολέκτες. Για τις διατάξεις, των οποίων αποδέχεστε την αναθεώρηση, σημειώνετε «ναι», διαγράφοντας χιαστί το σχετικό τετραγωνίδιο. Για εκείνες, των οποίων την αναθεώρηση δεν αποδέχεστε, σημειώνετε «όχι». Εάν θέλετε να ψηφίσετε «παρών», σημειώνετε το σχετικό τετράγωνο. 
     Ακούγοντας το όνομά σας, ένας προς έναν θα προσέρχεστε στους συναδέλφους κ. Ανδρέα Λυκουρέντζο από τη Νέα Δημοκρατία και κ. Αθανάσιο Λεβέντη από το Συνασπισμό, οι οποίοι θα παραλαμβάνουν το ψηφοδέλτιο, θα το υπογράφουν και στη συνέχεια θα το παραδίδουν στο συνάδελφο κ. Γεώργιο Γαρουφαλιά, ο οποίος βρίσκεται στο χώρο των ηλεκτρονικών υπολογιστών, για να προχωρήσει η εισαγωγή και η ανάγνωση των ψηφοδελτίων δια του ηλεκτρονικού συστήματος. Θυμίζω ότι τα ψηφοδέλτια δεν πρέπει να είναι διπλωμένα ή να έχουν τσακίσματα. Σε περίπτωση λάθους κατά τη συμπλήρωση των ψηφοδελτίων ή θα γίνεται αμέσως πρόσκληση του Βουλευτή και διόρθωση σε συνεννόηση με τους συναδέλφους ψηφολέκτες και μονογραφή τους ή, αν είναι πολλές οι περιπτώσεις λαθών, θα γίνει η διόρθωση, αφού ολοκληρωθεί η αναγνώριση των ψηφοδελτίων βάσει σχετικού καταλόγου, που θα δοθεί από τον υπολογιστή. Για το λόγο αυτόν παρακαλώ θερμά να μην απομακρυνθείτε από την Αίθουσα τουλάχιστον για τριάντα λεπτά από τη στιγμή που θα έχουν ψηφίσει όλοι οι Βουλευτές.
     Καλούνται τώρα επί του καταλόγου οι συνάδελφοι κ. Κωνσταντίνος Γκιουλέκας από τη Νέα Δημοκρατία και κ. Ασημίνα Ξηροτύρη-Αικατερινάρη από το Συνασπισμό. 
     Σας ενημερώνω ακόμη ότι έχουν έλθει στο Προεδρείο επιστολικές ψήφοι συναδέλφων, σύμφωνα με το άρθρο 70Α του Κανονισμού της Βουλής, με τις οποίες γνωστοποιούν την ψήφο τους επί των αναθεωρητέων διατάξεων του Συντάγματος. Οι ψήφοι αυτές θα ανακοινωθούν και θα συνυπολογιστούν στην καταμέτρηση, η οποία θα επακολουθήσει.
     Επίσης σας ενημερώνω ότι οι Βουλευτές κ. Ιωάννης Κεφαλογιάννης και κ. Παναγιώτης Μελάς, οι οποίοι λόγω σοβαρού κωλύματος δεν μπόρεσαν να παραστούν στη σημερινή συνεδρίαση, απέστειλαν στο Προεδρείο σχετικές επιστολές, με τις οποίες γνωστοποιούν την ψήφο τους. Οι ψήφοι αυτές δεν θα προσμετρηθούν στο τελικό αποτέλεσμα.
     Παρακαλώ τώρα να αρχίσει η ανάγνωση του καταλόγου.
     (ΨΗΦΟΦΟΡΙΑ)
      ( ΜΕΤΑ ΚΑΙ ΤΗ ΔΕΥΤΕΡΗ ΑΝΑΓΝΩΣΗ ΤΟΥ ΚΑΤΑΛΟΓΟΥ )
      ΠΡΟΕΔΡΟΣ (Άννα Μπενάκη-Ψαρούδα): Υπάρχει συνάδελφος ο οποίος δεν άκουσε το όνομά του; Κανείς. 
      Κηρύσσεται περαιωμένη η ψηφοφορία και παρακαλούνται οι κύριοι ψηφολέκτες να προβούν στην καταμέτρηση των ψήφων και την εξαγωγή του αποτελέσματος. 
      ( ΚΑΤΑΜΕΤΡΗΣΗ )
      ( ΜΕΤΑ ΤΗΝ ΚΑΤΑΜΕΤΡΗΣΗ )
      ΠΡΟΕΔΡΟΣ (Άννα Μπενάκη-Ψαρούδα): Κυρίες και κύριοι συνάδελφοι, έχω την τιμή να ανακοινώσω στο Σώμα το αποτέλεσμα των διεξαχθεισών ονομαστικών ψηφοφοριών. 
      Έλαβαν μέρος στις ψηφοφορίες αυτές εκατόν εβδομήντα ένας Βουλευτές. 
      Απόντες ήσαν εκατόν είκοσι εννέα Βουλευτές, σύμφωνα με το παρακάτω πρωτόκολλο ονομαστικής ψηφοφορίας: 
«2η ψηφοφορία επί των αναθεωρητέων διατάξεων του Συντάγματος»
							        ΠΑΡΟΝΤΕΣ     ΑΠΟΝΤΕΣ
      							        ΕΠΙΚΡΑΤΕΙΑΣ                  Έβερτ Μιλτιάδης      +            Σουφλιάς Γεώργιος      +            Μπερνιδάκη- Άλντους Ελευθερία      +            Ρουσόπουλος Θεόδωρος      +            Βαληνάκης Ιωάννης      +            Καρύδη Χρυσή      +            Διαμαντοπούλου Άννα            -      Δαμανάκη Μαρία            -      Μάνος Στέφανος      +            Ανδρουλάκης Δημήτρης (Μίμης)            -      Κοσμίδης Σωκράτης            -      Bρεττού Αγάθη (Ρόζα)            -                        Α΄ ΑΘΗΝΩΝ                   Αβραμόπουλος Δημήτριος      +            Βουλγαράκης Γεώργιος      +            Αλογοσκούφης Γεώργιος      +            Παυλόπουλος Προκόπιος      +            Γιαννάκου Mαριέττα      +            Μπενάκη-Ψαρούδα Άννα      +            Κωνσταντάρας Δημήτριος      +            Κουντουρά Έλενα      +            Κοντού Μάρω      +            Παπουτσής Χρήστος            -      Αλευράς Αθανάσιος (Νάσος)            -      Τσούρας Αθανάσιος            -      Ράπτη Αναστασία-Συλβάνα            -      Παπαντωνίου Ιωάννης (Γιάννος)            -      Αρσένης Γεράσιμος            -      Κανέλλη Γαρυφαλλιά (Λιάνα)            -      Κωνσταντόπουλος Νικόλαος      +                              Β΄ ΑΘΗΝΩΝ                  Τζαννετάκης Τζαννής      +            Μητσοτάκης Κυριάκος      +            Σπηλιωτόπουλος Αριστόβουλος (Άρης)      +            Καμμένος Παναγιώτης (Πάνος)      +            Μεϊμαράκης Ευάγγελος - Βασίλειος      +            Παναγιωτόπουλος Παναγιώτης (Πάνος)      +            Παπακώστα-Σιδηροπούλου Κατερίνα      +            Πολύδωρας Βύρων      +            Βαρβιτσιώτης Μιλτιάδης      +            Γιακουμάτος Γεράσιμος      +            Λιάπης Μιχάλης - Γιώργος      +            Βούλτεψη Σοφία      +            Πετραλιά-Πάλλη Φάνη      +            Ζαγορίτης Ελευθέριος (Λευτέρης)      +            Σταθάκης Αριστοτέλης (Άρης)      +            Παπαθανασίου Γιάννης      +            Κασίμης Θεόδωρος      +            Ανδρεουλάκος Απόστολος      +            Καρράς Κώστας      +            Αποστολάκη Ελένη-Μαρία(Μιλένα)            -      Λοβέρδος Ανδρέας            -      Δημαράς Ιωάννης             -      Παπανδρέου Βασιλική (Βάσω)            -      Κακλαμάνης Απόστολος            -      Ευθυμίου Πέτρος            -      Παπαδόπουλος Αλέξανδρος (Αλέκος)            -      Χυτήρης Τηλέμαχος            -      Κουλούρης Κίμων            -      Γείτονας Κωνσταντίνος            -      Κούρκουλα Ελένη            -      Πρωτόπαπας Χρήστος            -      Ανωμερίτης Γεώργιος            -      Μπένος Σταύρος-Ιωάννης            -      Κατσέλη Ελεονώρα (Νόρα)            -      Παπαϊωάννου Μιλτιάδης            -      Τζουμάκας Στέφανος            -      Παπαρήγα Αλεξάνδρα            -      Κολοζώφ Ορέστης            -      Σκυλλάκος Αντώνιος            -      Αλαβάνος Αλέξανδρος      +            Κουβέλης Φώτιος-Φανούριος      +            Δραγασάκης Ιωάννης      +                              ΝΟΜΟΣ ΑΙΤΩΛΙΑΣ ΚΑΙ ΑΚΑΡΝΑΝΙΑΣ                  Σαλμάς Μάριος      +            Καραγκούνης Ανδρέας      +            Αγγελόπουλος Νικόλαος      +            Μαγγίνας Βασίλειος      +            Κωστόπουλος Απόστολος      +            Βερελής Χρίστος            -      Μωραΐτης Αθανάσιος(Θάνος)            -      Μακρυπίδης Ανδρέας            -                        ΝΟΜΟΣ ΑΡΓΟΛΙΔΟΣ                   Μανώλης Ιωάννης      +            Παπαδημητρίου Ελισάβετ (Έλσα)      +            Μανιάτης Ιωάννης            -                        ΝΟΜΟΣ ΑΡΚΑΔΙΑΣ                  Τατούλης Πέτρος      +            Λυκουρέντζος Ανδρέας      +            Ρέππας Δημήτριος            -                        ΝΟΜΟΣ ΑΡΤΗΣ                  Καραμπίνας Κωνσταντίνος      +            Παπαγεωργίου Γεώργιος      +            Κολιοπάνος Θεόδωρος            -                        ΝΟΜΟΣ ΑΤΤΙΚΗΣ                  Βλάχος Γεώργιος      +            Μπούρας Αθανάσιος      +            Δούκας Πέτρος      +            Κατσιγιάννης Αθανάσιος      +            Κατσίκης Θεόδωρος      +            Σταύρου Απόστολος      +            Πάγκαλος Θεόδωρος            -      Βρεττός Κωνσταντίνος (Ντίνος)            -      Χριστοφιλοπούλου Παρασκευή (Εύη)            -      Οικονόμου Βασίλειος            -      Παπαηλίας Ηλίας            -      Λεβέντης Αθανάσιος      +                              ΝΟΜΟΣ ΑΧΑΪΑΣ                  Σπηλιωτόπουλος Σπήλιος      +            Νικολόπουλος Νικόλαος      +            Βασιλείου Θεόφιλος      +            Μπεκίρης Μιχαήλ      +            Βέρρας Μιλτιάδης            -      Σπηλιόπουλος Κωνσταντίνος            -      Κατσιφάρας Απόστολος            -      Θωμά Μαρία            -      Κοσιώνης Παναγιώτης            -                        ΝΟΜΟΣ ΒΟΙΩΤΙΑΣ                  Μπασιάκος Ευάγγελος      +            Γιαννάκης Μιχαήλ      +            Ακριβάκης Αλέξανδρος            -      Τόγιας Βασίλειος            -      ΝΟΜΟΣ ΓΡΕΒΕΝΩΝ                   Φώλιας Χρήστος      +                              ΝΟΜΟΣ ΔΡΑΜΑΣ                  Δαϊλάκης Σταύρος      +            Τζίμας Μαργαρίτης      +            Αηδόνης Χρήστος            -                        ΝΟΜΟΣ ΔΩΔΕΚΑΝΗΣΟΥ                   Παυλίδης Αριστοτέλης      +            Καραμάριος Αναστάσιος      +            Χρύσης Βασίλειος      +            Καΐσερλης Κωνσταντίνος            -      Παρασκευάς Ιωάννης            -                        ΝΟΜΟΣ ΕΒΡΟΥ                  Δερμεντζόπουλος Αλέξανδρος      +            Κελέτσης Σταύρος      +            Φωτιάδης Απόστολος            -      Ντόλιος Γεώργιος            -                        ΝΟΜΟΣ ΕΥΒΟΙΑΣ                   Λιάσκος Αναστάσιος      +            Κεδίκογλου Συμεών (Σίμος)      +            Μαρκόπουλος Κωνσταντίνος      +            Περλεπέ-Σηφουνάκη Αικατερίνη            -      Παπαγεωργίου Γεώργιος            -      Πιπεργιάς Δημήτριος            -                        ΝΟΜΟΣ ΕΥΡΥΤΑΝΙΑΣ                  Τσιαμάκης Δημοσθένης      +                              ΝΟΜΟΣ ΖΑΚΥΝΘΟΥ                  Βαρβαρίγος Δημήτριος            -                        ΝΟΜΟΣ ΗΛΕΙΑΣ                  Αδρακτάς Παναγιώτης      +            Κοντογιάννης Γεώργιος      +            Κανελλοπούλου Κρινιώ      +            Κουτσούκος Γιάννης            -      Αντωνακόπουλος Παναγιώτης            -      Γεωργακόπουλος Δημήτριος            -                        ΝΟΜΟΣ ΗΜΑΘΙΑΣ                  Χαλκίδης Μιχαήλ      +            Φωτιάδης Ηλίας      +            Χρυσοχοΐδης Μιχαήλ            -      Σιδηρόπουλος Αναστάσιος            -                        ΝΟΜΟΣ ΗΡΑΚΛΕΙΟΥ                   Κεφαλογιάννης Εμμανουήλ      +            Δεικτάκης Γεώργιος      +            Μπαντουβάς Κωνσταντίνος      +            Στρατάκης Εμμανουήλ            -      Φραγκιαδουλάκης Μάνος            -      Ματζαπετάκης Στυλιανός            -      Κεγκέρογλου Βασίλειος            -      Σκουλάς Ιωάννης            -                        ΝΟΜΟΣ ΘΕΣΠΡΩΤΙΑΣ                  Μπέζας Αντώνιος      +                              Α΄ ΘΕΣΣΑΛΟΝΙΚΗΣ                  Καραμανλής Κωνσταντίνος      +            Γκιουλέκας Κωνσταντίνος      +            Ιωαννίδης Ιωάννης      +            Ορφανός Γεώργιος      +            Παπαθεμελής Στυλιανός- Άγγελος      +            Ράπτη Ελένη      +            Καλαφάτης Σταύρος      +            Σπηλιόπουλος Αναστάσιος      +            Παπανδρέου Γεώργιος            -      Καστανίδης Χαράλαμπος            -      Βενιζέλος Ευάγγελος            -      Αράπογλου Χρυσή            -      Τσοχατζόπουλος Απόστολος-Αθανάσιος            -      Μαγκριώτης Ιωάννης            -      Χουρμουζιάδης Γεώργιος            -      Ξηροτύρη-Αικατερινάρη Ασημίνα      +                              Β΄ ΘΕΣΣΑΛΟΝΙΚΗΣ                   Ρεγκούζας Αδάμ      +            Σαλαγκούδης Γεώργιος      +            Καράογλου Θεόδωρος      +            Γαλαμάτης Δημήτριος      +            Γερανίδης Βασίλειος            -      Τσιόκας Θεοχάρης            -      Τζέκης Άγγελος            -                        ΝΟΜΟΣ ΙΩΑΝΝΙΝΩΝ                  Καλογιάννης Σταύρος      +            Τασούλας Κωνσταντίνος      +            Φούσας Αντώνιος      +            Αργύρης Ευάγγελος            -      Παντούλας Μιχαήλ            -                        ΝΟΜΟΣ ΚΑΒΑΛΑΣ                  Καλαντζής Γεώργιος      +            Χριστοφιλογιάννης Δημήτρης       +            Τσακλίδης Ιωάννης            -      Εμινίδης Σάββας            -                        ΝΟΜΟΣ ΚΑΡΔΙΤΣΗΣ                   Σιούφας Δημήτριος      +            Ταλιαδούρος Σπυρίδων      +            Τσιάρας Κωνσταντίνος      +            Ρόβλιας Κωνσταντίνος            -      Σαλαγιάννης Νικόλαος            -                        ΝΟΜΟΣ ΚΑΣΤΟΡΙΑΣ                  Αγγελής Ανέστης      +            Πετσάλνικος Φίλιππος            -                        ΝΟΜΟΣ ΚΕΡΚΥΡΑΣ                  Γεωργιάδης Νικόλαος      +            Δένδιας Νικόλαος-Γεώργιος      +            Γκερέκου Αγγελική (Άντζελα)            -                        ΝΟΜΟΣ ΚΕΦΑΛΛΗΝΙΑΣ                   Αλιβιζάτος Πέτρος -Παύλος      +                              ΝΟΜΟΣ ΚΙΛΚΙΣ                  Κιλτίδης Κωνσταντίνος      +            Τσιτουρίδης Σάββας       +            Φλωρίδης Γεώργιος            -                        ΝΟΜΟΣ ΚΟΖΑΝΗΣ                  Τσιαρτσιώνης Νικόλαος      +            Παπαδόπουλος Μιχάλης      +            Κασαπίδης Γεώργιος      +            Λωτίδης Λάζαρος            -      Βλατής Ιωάννης            -                        ΝΟΜΟΣ ΚΟΡΙΝΘΙΑΣ                  Παπαληγούρας Αναστάσιος-Πέτρος      +            Κόρκα-Κώνστα Αθηνά      +            Μανωλάκης Άγγελος            -      Χωρέμης Αναστάσιος            -                        ΝΟΜΟΣ ΚΥΚΛΑΔΩΝ                  Χωματάς Ιωάννης      +            Μανούσου-Μπινοπούλου Αριάδνη      +            Ρήγας Παναγιώτης            -                        ΝΟΜΟΣ ΛΑΚΩΝΙΑΣ                  Σκανδαλάκης Παναγιώτης      +            Δαβάκης Αθανάσιος      +            Γρηγοράκος Λεωνίδας            -                        ΝΟΜΟΣ ΛΑΡΙΣΗΣ                  Ζώης Χρήστος      +            Χαρακόπουλος Μάξιμος      +            Γαρουφαλιάς Γεώργιος      +            Αγοραστός Κωνσταντίνος      +            Έξαρχος Βασίλειος            -      Νασιώκας Έκτορας            -      Χατζημιχάλης Νικόλαος- Φώτιος            -      Τσιόγκας Δημήτριος            -                        ΝΟΜΟΣ ΛΑΣΙΘΙΟΥ                  Πλακιωτάκης Ιωάννης      +            Καρχιμάκης Μιχαήλ            -                        ΝΟΜΟΣ ΛΕΣΒΟΥ                  Γιαννέλης - Θεοδοσιάδης Ιωάννης      +            Καλογήρου Χριστιάνα      +            Σκοπελίτης Σταύρος             -                        ΝΟΜΟΣ ΛΕΥΚΑΔΑΣ                  Βεργίνης Ξενοφών      +                              ΝΟΜΟΣ ΜΑΓΝΗΣΙΑΣ                  Νάκος Αθανάσιος      +            Μακρή Ζωή (Ζέττα)      +            Σούρλας Γεώργιος      +            Ζήση Ροδούλα             -      Γκατζής Νικόλαος            -                        ΝΟΜΟΣ ΜΕΣΣΗΝΙΑΣ                  Σαμπαζιώτης Δημήτριος      +            Καλαντζάκου Σοφία      +            Λαμπρόπουλος Ιωάννης      +            Κουσελάς Δημήτριος            -      Κατσιλιέρης Πέτρος            -                        ΝΟΜΟΣ ΞΑΝΘΗΣ                  Κοντός Αλέξανδρος      +            Τσαλίδης Φίλιππος      +            Σγουρίδης Παναγιώτης            -                        Α΄ ΠΕΙΡΑΙΩΣ                  Μαντούβαλος Πέτρος      +            Μιχαλολιάκος Βασίλειος      +            Καλός Γεώργιος       +            Μελάς Παναγιώτης            -      Σημίτης Κωνσταντίνος            -      Παντελάκη Ελπίδα            -                        Β΄ ΠΕΙΡΑΙΩΣ                  Νεράντζης Αναστάσιος      +            Τραγάκης Ιωάννης      +            Βασιλείου Γεώργιος      +            Κουράκος Ιωάννης      +            Νιώτης Γρηγόριος             -      Λιντζέρης Δημήτριος            -      Διαμαντίδης Ιωάννης            -      Νικολαΐδου Βαρβάρα (Βέρα)            -                        ΝΟΜΟΣ ΠΕΛΛΗΣ                  Καρασμάνης Γεώργιος      +            Τζαμτζής Ιορδάνης (Δάνης)       +            Φουντουκίδου-Θεοδωρίδου Παρθένα      +            Τζάκρη Θεοδώρα            -                        ΝΟΜΟΣ ΠΙΕΡΙΑΣ                  Κωνσταντόπουλος Γεώργιος      +            Πολύζος Ευάγγελος      +            Καρπούζας Αντώνιος      +            Παπαγεωργίου Αθανάσιος            -                        ΝΟΜΟΣ ΠΡΕΒΕΖΗΣ                  Τσαντούλας Δημήτριος      +            Παπαχρήστος Ευάγγελος            -                        ΝΟΜΟΣ ΡΕΘΥΜΝΗΣ                  Κεφαλογιάννης Ιωάννης            -      Όθωνας Εμμανουήλ            -                        ΝΟΜΟΣ ΡΟΔΟΠΗΣ                  Στυλιανίδης Ευριπίδης      +            Αχμέτ Ιλχάν      +            Μανωλιά Χρυσάνθη            -                        ΝΟΜΟΣ ΣΑΜΟΥ                  Θαλασσινός Θαλασσινός      +                              ΝΟΜΟΣ ΣΕΡΡΩΝ                  Χαϊτίδης Ευγένιος      +            Λεονταρίδης Θεόφιλος      +            Κόλλια - Τσαρουχά Μαρία      +            Τσιπλάκης Κωνσταντίνος      +            Καριπίδης Αναστάσιος      +            Μουσιώνης Αριστείδης            -      Μπόλαρης Μάρκος            -                        ΝΟΜΟΣ ΤΡΙΚΑΛΩΝ                  Λέγκας Νικόλαος      +            Σκρέκας Θεόδωρος      +            Χατζηγάκης Σωτήριος      +            Χάϊδος Χρήστος            -      Μερεντίτη Αθανασία            -                        ΝΟΜΟΣ ΦΘΙΩΤΙΔΑΣ                   Γιαννόπουλος Αθανάσιος      +            Καλλιώρας Ηλίας      +            Σταυρογιάννης Νικόλαος      +            Αντωνίου Αντωνία (Τόνια)            -      Παπαδήμας Λάμπρος            -                        ΝΟΜΟΣ ΦΛΩΡΙΝΗΣ                  Κορτσάρης Νικόλαος      +            Λιάνης Γεώργιος            -                        ΝΟΜΟΣ ΦΩΚΙΔΟΣ                  Μπούγας Ιωάννης      +                              ΝΟΜΟΣ ΧΑΛΚΙΔΙΚΗΣ                   Βαγιωνάς Γεώργιος      +            Πάππας Βασίλειος      +            Δριβελέγκας Ιωάννης            -                        ΝΟΜΟΣ ΧΑΝΙΩΝ                  Μαρκογιαννάκης Χρήστος      +            Νικηφοράκης Στυλιανός      +            Χριστοδουλάκης Νικόλαος            -      Σκουλάκης Εμμανουήλ            -                        ΝΟΜΟΣ ΧΙΟΥ                  Πίττας Ιωάννης      +            Τσουρή Ελπίδα»)            -
ΣΥΝΟΛΟ ΨΗΦΙΣΑΝΤΩΝ	171
ΑΠΟΝΤΕΣ  			129

Η ΠΡΟΕΔΡΟΣ 					ΟΙ ΓΡΑΜΜΑΤΕΙΣ»
      
    ΠΡΟΕΔΡΟΣ (Άννα Μπενάκη- Ψαρούδα): Για κάθε μία από τις διατάξεις εψήφισαν ως εξής:
    (Να καταχωρισθούν οι σελίδες 12 -14)
    ΠΡΟΕΔΡΟΣ (Άννα Μπενάκη-Ψαρούδα): Ακόμη θα καταχωρισθούν οι ψήφοι και συγκεντρωτικά για κάθε διάταξη σε σχέση με κάθε συνάδελφο, ώστε να υπάρχει πλήρης εικόνα των ψηφοφοριών και των αποτελεσμάτων.
    (Τα πρωτόκολλα ονομαστικής ψηφοφορίας για κάθε διάταξη έχουν ως εξής:
    (Να καταχωρισθούν τα πρωτόκολλα)
    ΠΡΟΕΔΡΟΣ (Άννα Μπενάκη- Ψαρούδα): Κυρίες και κύριοι συνάδελφοι, επίσης, θα καταχωρισθεί στα Πρακτικά το ψηφοδέλτιο του κάθε συναδέλφου.
    (Τα ψηφοδέλτια των ψηφισάντων Βουλευτών έχουν ως εξής:
    
    (Να καταχωρισθούν τα ψηφοδέλτια)
    
    ΠΡΟΕΔΡΟΣ (Άννα Μπενάκη- Ψαρούδα): Κυρίες και κύριοι συνάδελφοι, παρακαλώ το Σώμα να εξουσιοδοτήσει το Προεδρείο για την υπ’ ευθύνη του επικύρωση των Πρακτικών της σημερινής συνεδρίασης. 
    ΟΛΟΙ ΟΙ ΒΟΥΛΕΥΤΕΣ: Μάλιστα, μάλιστα. 
    ΠΡΟΕΔΡΟΣ (Άννα Μπενάκη-Ψαρούδα): Το Σώμα παρέσχε τη ζητηθείσα εξουσιοδότηση. 
    Κυρίες και κύριοι συνάδελφοι, δέχεστε στο σημείο αυτό να λύσουμε τη συνεδρίαση; 
    ΟΛΟΙ ΟΙ ΒΟΥΛΕΥΤΕΣ: Μάλιστα, μάλιστα. 
    Με τη συναίνεση του Σώματος και ώρα 12.40΄ λύεται η συνεδρίαση για αύριο ημέρα Πέμπτη 29 Μαρτίου 2007 και ώρα 10.30΄, με αντικείμενο εργασιών του Σώματος: α) κοινοβουλευτικό έλεγχο, συζήτηση επικαίρων ερωτήσεων και β) νομοθετική εργασία, μόνη συζήτηση επί της αρχής, των άρθρων και του συνόλου της πρότασης νόμου αρμοδιότητας του Υπουργείου Υγείας και Κοινωνικής Αλληλεγγύης: «Τροποποίηση και συμπλήρωση του ν. 2737/1999, «Μεταμοσχεύσεις Ανθρωπίνων Ιστών και Οργάνων και άλλες διατάξεις», σύμφωνα με την ημερήσια διάταξη που έχει διανεμηθεί.
    
    Η ΠΡΟΕΔΡΟΣ 				ΟΙ ΓΡΑΜΜΑΤΕΙΣ
ΣΥΝΕΔΡΙΑΣΗ  ΟΛΟΜΕΛΕΙΑΣ 28-3-07		ΣΕΛ.1

Τελευταία Αποθήκευση:	17/4/2007 11:42:00 πμ	Από:	A.fatourou
Εκτυπώθηκε:	15/6/2006 1:15:00 μμ

