ΣΥΝΕΔΡΙΑΣΗ ΟΒ'
Πέμπτη 27 Ιανουαρίου 2000
ΠΙΝΑΚΑΣ ΠΕΡΙΕΧΟΜΕΝΩΝ
ΘΕΜΑΤΑ 
Α. ΕΙΔΙΚΑ ΘΕΜΑΤΑ
1. Ανακοινώνεται ότι τη συνεδρίαση παρακολουθούν μαθητές από: το Δημοτικό Σχολείο "Παιδαγωγική" Πειραιά, το Δημοτικό Σχολείο Αφρατίου Εύβοιας, το 137ο Δημοτικό Σχολείο Αθήνας,
2. Συζήτηση επί προσωπικού θέματος του Βουλευτή Ι. Καψή,
Β. ΚΟΙΝΟΒΟΥΛΕΥΤΙΚΟΣ ΕΛΕΓΧΟΣ
1. Κατάθεση αναφορών,
2. Απαντήσεις Υπουργών σε ερωτήσεις Βουλευτών,
3. Ανακοίνωση του δελτίου επικαίρων ερωτήσεων της Παρασκευής28-1-2000,
4. Συζήτηση επικαίρων ερωτήσεων:α) Προς τον Υπουργό Εθνικής 'Αμυνας: Ι) σχετικά με τη χορήγηση μερίσματος από το Μετοχικό Ταμείο σε διωχθέντες, λόγω συμμετοχής τους στην Εθνική Αντίσταση, αξιωματικούς,ΙΙ) σχετικά με τις οικονομικές απαιτήσεις των Αμερικανών για τιςΒάσεις Ελληνικού και Νέας Μάκρης κλπ.,β) Προς τον Υπουργό Γεωργίας: Ι) σχετικά με τη λήψη μέτρων απορρόφησης της παραγωγής πατάτας κλπ.,ΙΙ) σχετικά με τη μείωση της βαμβακοκαλλιέργειας στη χώρα μας κλπ.,γ) Προς τον Υπουργό Εργασίας και Κοινωνικών Ασφαλίσεων σχετικά μετην καθυστέρηση των διαδικασιών για την έκδοση των συνταξιοδοτικών αποφάσεων,δ) Προς τον Υπουργό Εθνικής Παιδείας και Θρησκευμάτων, σχετικά με τις προθέσεις του Υπουργείου να μετατίθενται οι καρκινοπαθείς εκπαιδευτικοί σε πόλεις, όπου υπάρχουν αντικαρκινικά νοσοκομεία,
Γ. ΝΟΜΟΘΕΤΙΚΗ ΕΡΓΑΣΙΑ
1. Συζήτηση επί της αρχής, των άρθρων και του συνόλου της πρότασης νόμου αρμοδιότητας του Υπουργείου Τύπου και Μέσων Μαζικής Ενημέρωσης: "Για την προβολή των θέσεων των πολιτικών κομμάτων και των συνασπισμών κομμάτων από τα κρατικά και ιδιωτικά ραδιοτηλεοπτικά μέσα μαζικής επικοινωνίας κατά τις προεκλογικές περιόδους",
2. Κατάθεση έκθεσης Διαρκούς Επιτροπής:Η Διαρκής Επιτροπή Μορφωτικών Υποθέσεων καταθέτει την έκθεσή της στο σχέδιο νόμου του Υπουργείου Εθνικής Παιδείας και Θρησκευμάτων "Κύρωση της από 4.12.99 πράξης Νομοθετικού Περιεχομένου: Ομαλή λειτουργία δημοσίων σχολείων πρωτοβάθμιας και δευτεροβάθμιας εκπαίδευσης",
3. Κατάθεση πρότασης νόμου.
Ο ανεξάρτητος Βουλευτής Σ. Μάνος κατέθεσε πρόταση νόμου με τίτλο"Αλλαγή του εκλογικού νόμου",
ΟΜΙΛΗΤΕΣ
Ι. Επί των επικαίρων ερωτήσεων.
ΑΓΓΟΥΡΑΚΗΣ Χ.,
ΑΝΘΟΠΟΥΛΟΣ Ι.,
ΑΝΟΥΣΑΚΗ Ε.,
ΑΠΟΣΤΟΛΑΚΗΣ Δ.,
ΒΡΕΤΤΟΣ Κ.,
ΙΝΤΖΕΣ Α.,
ΙΩΑΝΝΙΔΗΣ Φ.,
ΜΠΕΝΤΕΝΙΩΤΗΣ Ε.,
ΜΠΟΥΤΑΣ Ε.,
ΡΟΚΟΣ Γ.,
ΙΙ. Επί του προσωπικού θέματος.
ΚΑΨΗΣ Ι.,
ΙΙΙ. Επί της προτάσεως νόμου.
ΒΕΖΔΡΕΒΑΝΗΣ Η.,
ΔΗΜΑΡΑΣ Ι.,
ΚΑΡΑΜΑΝΛΗΣ Κ.,
ΚΑΨΗΣ Ι.,
ΚΕΦΑΛΟΓΙΑΝΝΗΣ Ε.,
ΚΟΝΤΟΥ Μ.,
ΚΟΥΝΑΛΑΚΗΣ Π.,
ΜΠΕΝΑΚΗ - ΨΑΡΟΥΔΑ Α.,
ΠΑΥΛΟΠΟΥΛΟΣ Π.,
ΡΕΠΠΑΣ Δ.,
ΣΑΑΤΣΟΓΛΟΥ Α.,
ΣΙΟΥΦΑΣ Δ.,
ΣΚΟΠΕΛΙΤΗΣ Σ.,
ΣΟΥΡΛΑΣ Γ.,
ΤΣΑΦΟΥΛΙΑΣ Γ.

Π Ρ Α Κ Τ Ι Κ Α   Β Ο Υ Λ Η Σ
Θ' ΠΕΡΙΟΔΟΣ (ΠΡΟΕΔΡΕΥΟΜΕΝΗΣ ΔΗΜΟΚΡΑΤΙΑΣ)
ΣΥΝΟΔΟΣ Δ'
ΣΥΝΕΔΡΙΑΣΗ ΟΒ'
Πέμπτη 27 Ιανουαρίου 2000
------------------
Αθήνα, σήμερα στις 27 Ιανουαρίου 2000, ημέρα Πέμπτη και ώρα 10.20' συνήλθε στην Αίθουσα των συνεδριάσεων του Βουλευτηρίου η Βουλή σε ολομέλεια, για να συνεδριάσει υπό την προεδρία του Β' Αντιπροέδρου αυτής κ. ΠΑΝΑΓΙΩΤΗ ΣΓΟΥΡΙΔΗ.
ΠΡΟΕΔΡΕΥΩΝ (Παναγιώτης Σγουρίδης): Κυρίες και κύριοι συνάδελφοι,αρχίζει η συνεδρίαση.
Παρακαλείται ο κύριος Γραμματέας να ανακοινώσει τις αναφορές προς το Σώμα.
Ανακοινώνονται προς το Σώμα από την κ. Ελένη Ανουσάκη, Βουλευτή Α' Αθηνών, τα ακόλουθα:(Το κείμενο των ανακοινώσεων υπάρχει στο τεύχος των Πρακτικών τηςΒουλής).
ΠΡΟΕΔΡΕΥΩΝ (Παναγιώτης Σγουρίδης): Ευχαριστούμε την κ. Ανουσάκη.
Κύριοι συνάδελφοι, έχω την τιμή να ανακοινώσω στο Σώμα το δελτίο των επικαίρων ερωτήσεων της Παρασκευής 28 Ιανουαρίου 2000.
Α. ΕΠΙΚΑΙΡΕΣ ΕΡΩΤΗΣΕΙΣ Πρώτου Κύκλου ('Αρθρο 130 παρ.2 &3 Καν.Βουλής)1. Η με αριθμό 523/25.1.2000 επίκαιρη ερώτηση του Βουλευτή τουΠανελλήνιου Σοσιαλιστικού Κινήματος κ. Αλέξανδρου Βούλγαρη προς τον Υπουργό Γεωργίας σχετικά με την ένταξη στο Γ' Κοινοτικό Πλαίσιο Στήριξης, της κατασκευής λιμνοδεξαμενών στις Σποράδες και στον Αλμυρό Βόλου.
2. Η με αριθμό 539/26.1.2000 επίκαιρη ερώτηση του Βουλευτή της Νέας Δημοκρατίας κ. Γεωργίου Καλού προς τον Υπουργό Εθνικής Παιδείας και Θρησκευμάτων, σχετικά με την εισαγωγή των παιδιών ομογενών στην τριτοβάθμια εκπαίδευση κλπ.
3. Η με αριθμό 534/26.1.2000 επίκαιρη ερώτηση του Βουλευτή τουΚομμουνιστικού Κόμματος Ελλάδος κ. Δημητρίου Κωστόπουλου προς τον Υπουργό Εργασίας και Κοινωνικών Ασφαλίσεων, σχετικά με την κατάργηση της ειδικής προσφοράς που πληρώνουν οι συνταξιούχοι, για τα οικονομικά προβλήματα των ασφαλιστικών ταμείων κλπ.
4. Η με αριθμό 526/26.1.2000 επίκαιρη ερώτηση του Βουλευτή τουΣυνασπισμού της Αριστεράς και της Προόδου κ. Πέτρου Κουναλάκη προς την Υπουργό Εσωτερικών, Δημόσιας Διοίκησης και Αποκέντρωσης, σχετικά με την αντιμετώπιση διαφόρων προβλημάτων, εν όψει των επικείμενων εκλογών.
5. Η με αριθμό 532/26.1.2000 επίκαιρη ερώτηση του Βουλευτού τουΔημοκρατικού Κοινωνικού Κινήματος κ. Αναστασίου Ιντζέ προς τον Υπουργό Εργασίας και Κοινωνικών Ασφαλίσεων, σχετικά με τη λήψη μέτρων για την παραχώρηση της αίθουσας συγκεντρώσεων του οικισμού "ΜΑΚΕΔΟΝΙΑ" της Νέας Ευκαρπίας Θεσσαλονίκης στο νόμιμο όργανο διοίκησης του οικισμού κλπ.
Β. ΕΠΙΚΑΙΡΕΣ ΕΡΩΤΗΣΕΙΣ Δευτέρου Κύκλου ('Αρθρο 130 παρ.2& 3 Καν.Βουλής)1. Η με αριθμό 524/26.1.2000 επίκαιρη ερώτηση του Βουλευτή τουΠανελλήνιου Σοσιαλιστικού Κινήματος κ. Παναγιώτη Σγουρίδη προς τον Υπουργό Εθνικής Παιδείας και Θρησκευμάτων, σχετικά με την καθυστέρηση λειτουργίας του Διεθνούς Ερευνητικού Κέντρου Χάους και Πολυπλοκότητας στη Θράκη.
2. Η με αριθμό 520/25.1.2000 επίκαιρη ερώτηση του Βουλευτή της ΝέαςΔημοκρατίας κ. Αθανάσιου Βαρίνου προς τους Υπουργούς Εξωτερικών, ΕθνικήςΟικονομίας, σχετικά με τη λήψη μέτρων προστασίας της ονομασίας παραγωγής και διακίνησης του ελληνικού ούζου.
3. Η με αριθμό 535/26.1.2000 επίκαιρη ερώτηση του Βουλευτή τουΚομμουνιστικού Κόμματος Ελλάδος κ. Σταύρου Σκοπελίτη προς τον Υπουργό Ανάπτυξης, σχετικά με τη λήψη μέτρων προστασίας της ελληνικής ονομασίας και προέλευσης για το ούζο κλπ.
4. Η με αριθμό 527/26.1.2000 επίκαιρη ερώτηση του Βουλευτή τουΣυνασπισμού της Αριστεράς και της Προόδου κ. Ευάγγελου Αποστόλου προςτον Υπουργό Περιβάλλοντος, Χωροταξίας και Δημοσίων 'Εργων, σχετικά με την αποκατάσταση των σεισμοπλήκτων της περιοχής Ιστιαίας και Λουτρών Αιδηψού Ευβοίας.
5. Η με αριθμό 533/26.1.2000 επίκαιρη ερώτηση του Βουλευτή τουΔημοκρατικού Κοινωνικού Κινήματος κ. Γεωργίου Ρόκου προς τον Υπουργό Γεωργίας, σχετικά με την παρακράτηση από τους αγροτικούς συνεταιρισμούς, ποσοστών από τις επιδοτήσεις της Ευρωπαϊκής 'Ενωσης κλπ.
ΠΡΟΕΔΡΕΥΩΝ (Παναγιώτης Σγουρίδης): Κύριοι συνάδελφοι, εισερχόμαστεστη συζήτηση τωνΕΠΙΚΑΙΡΩΝ ΕΡΩΤΗΣΕΩΝΕπίκαιρες ερωτήσεις πρώτου κύκλου:Πρώτη είναι η με αριθμό 495/20.1.2000 επίκαιρη ερώτηση της Βουλευτού του Πανελλήνιου Σοσιαλιστικού Κινήματος κ. Ελένης Ανουσάκη προς τους Υπουργούς Εθνικής 'Αμυνας, Οικονομικών, σχετικά με τη χορήγηση μερίσματος από το Μετοχικό Ταμείο σε διωχθέντες, λόγω συμμετοχής τους στην Εθνική Αντίσταση, αξιωματικούς.
Η επίκαιρη ερώτηση της κ. Ανουσάκη είναι η ακόλουθη:"Από τον Ιούλιο 1999 εξαγγέλθηκε ότι στο πολυνομοσχέδιο του Υπουργείου Εθνικής 'Αμυνας θα υπήρχε και διάταξη για τη χορήγηση μερίσματος Μετοχικού Ταμείου στους αξιωματικούς των Ενόπλων Δυνάμεων, οι οποίοι εκδιώχθηκαν εξαιτίας της συμμετοχής τους στην Εθνική Αντίσταση.  Δυστυχώς όμως οι εξαγγελίες δεν έχουν ακόμα υλοποιηθεί και συνεχίζεται η ταλαιπωρία των έντιμων αξιωματικών που αγωνίστηκαν ενάντια στους κατακτητές της χώρας. Θα πρέπει να σημειωθεί ότι οι αξιωματικοί Εθνικής Αντίστασης είναι η μοναδική κατηγορία των πολιτών που δεν λαμβάνει το μέρισμα.
Ερωτώνται οι κύριοι Υπουργοί Εθνικής Οικονομίας και Οικονομικών:Πότε προτίθενται να καταθέσουν την επίμαχη διάταξη που θα επιφέρει επιτέλους τη λύση στο κοινωνικό αυτό πρόβλημα";Ο Υφυπουργός Εθνικής 'Αμυνας κ. Αποστολάκης έχει το λόγο για τρίαλεπτά για να πρωτολογήσει.
ΔΗΜΗΤΡΙΟΣ ΑΠΟΣΤΟΛΑΚΗΣ (Υφυπουργός Εθνικής 'Αμυνας): Κύριε Πρόεδρε, κυρία και κύριοι συνάδελφοι, πράγματι από την αρχή της θητείας μας, ως πολιτική ηγεσία στο Υπουργείο Εθνικής 'Αμυνας, έχουμε φέρει μια σειρά νομοσχέδια που ρυθμίζουν εκκρεμή θέματα. 'Οπως όμως είναι γνωστό, υπάρχουν πάρα πολλά επιμέρους θέματα, τα οποία δεν ανήκουν σε μία συγκεκριμένη μεγάλη κατηγορία. Για το λόγο αυτό έχουμε συντάξει το λεγόμενο πολυνομοσχέδιο, όπου υπάρχουν διατάξεις διαφόρων αντικειμένων, που ρυθμίζουν θέματα οργάνωσης, εκπαίδευσης, μετοχικών ταμείων, αναδιοργάνωσης των συλλογικών οργάνων.
Αυτό το πολυνομοσχέδιο είναι λίγο ιδιότυπο. Επειδή δηλαδή υπάρχουν πάρα πολλές διατάξεις, πρέπει να συνυπογραφεί από πάρα πολλούς Υπουργούς.           Τουλάχιστον έντεκα Υπουργεία εμπλέκονται στις διατάξεις αυτού τουνομοσχεδίου. Εν πάση περιπτώσει, όμως, πολύ σύντομα -ελπίζουμε μέσα στην άνοιξη- θα το έχουμε φέρει στη Βουλή και χαίρομαι που η κυρία συνάδελφος το υποστηρίζει. Θα έχουμε την υποστήριξή της για να ψηφιστεί κατά το δυνατόν ταχύτερα.
Στη συγκεκριμένη ερώτηση και στο συγκεκριμένο θέμα, που αφορά την απονομή μερίσματος από τα μετοχικά ταμεία για τους αξιωματικούς, που είχαν εμπλακεί στην Εθνική Αντίσταση του νόμου 1543/85, πρέπει να σας πω ότι υπάρχει ειδική διάταξη και θεωρείται ως χρόνος μετοχικής σχέσης προς τα τρία μετοχικά ταμεία του στρατού, της αεροπορίας και του ναυτικού,το χρονικό διάστημα που αυτοί ήταν εκτός υπηρεσίας και που έχει αναγνωριστεί, ως συντάξιμη υπηρεσία.
Πρέπει να σας πω επίσης ότι το μέρισμα από τα μετοχικά ταμεία είναιανταποδοτικό. Δηλαδή δίδεται στους αξιωματικούς σε ανταπόδοση των κρατήσεων που τους έχουν γίνει. Γι' αυτούς τους ανθρώπους δεν έχουν γίνει κρατήσεις αυτό το διάστημα. 'Η θα πρέπει, λοιπόν, να τους καλέσουμε ναπληρώσουν -που είναι ένα αρκετά μεγάλο ποσό και θα είναι λίγο δύσκολο- ή θα πρέπει να πληρωθούν από τον προϋπολογισμό του κράτους. Εκεί υπάρχει ιδιοτυπία. Είμαστε σε επαφή με το Υπουργείο Οικονομικών και πιστεύω ότι το θέμα θα λυθεί πάρα πολύ σύντομα.
ΠΡΟΕΔΡΕΥΩΝ (Παναγιώτης Σγουρίδης): Η κ. Ανουσάκη έχει το λόγο.
ΕΛΕΝΗ ΑΝΟΥΣΑΚΗ: Ευχαριστώ, κύριε Πρόεδρε.
Πράγματι, είναι συγκινητικό να έρχονται στο γραφείο σου άνθρωποι μεγάλης ηλικίας, οι οποίοι έχουν αγωνιστεί για την Εθνική Αντίσταση και να σου ζητούν, ως γυναίκα, τώρα μάλιστα που οι γυναίκες πια θα υπηρετήσουν και στο στρατό...
ΠΡΟΕΔΡΕΥΩΝ (Παναγιώτης Σγουρίδης): Υπηρετούν στο στρατό γυναίκες. ΕΛΕΝΗ ΑΝΟΥΣΑΚΗ: 'Εχετε δίκιο, υπηρετούν, κύριε Πρόεδρε αλλά οιάνθρωποι είναι μεγάλοι πια και λένε, οι γυναίκες θα υπηρετήσουν στο στρατό.  Ζητούν να δικαιωθούν. 'Ηρθαν, λοιπόν και κατήγγειλαν σε μένα πως ανακοινώθηκε ότι στο άρθρο 12, παράγραφος 1 του νομοσχεδίου, που προτίθεται να καταθέσει ο Υπουργός Εθνικής 'Αμυνας προς ψήφιση στη Βουλή, ότι θα περιλαμβανόταν και αυτή η σχετική διάταξη. Μου έφεραν μάλιστα και μια απόφαση του Υπουργείου Εθνικής 'Αμυνας, για τη χορήγηση μερίσματος μετοχικού ταμείου στους στρατιωτικούς των Ενόπλων Δυνάμεων και της πρώην Χωροφυλακής, που διώχθηκαν εξαιτίας της συμμετοχής τους στην Εθνική Αντίσταση.
Αφού μου τα κατήγγειλαν αυτά με παρεκάλεσαν ή μάλλον με προέτρεψαν,γιατί η λέξη παρεκάλεσαν για μένα δεν υπάρχει, να φέρω στη Βουλή σαν επίκαιρη ερώτηση ότι άλλη μία μεγάλη κατηγορία των αντιστασιακών πολιτικών συνταξιούχων του δημοσίου παίρνει το μέρισμα αυτό ανελλιπώς από την αρχήν.
Πρέπει να επισημάνω ότι αυτή είναι μεγάλη και πρωτοφανής διάκριση που γίνεται μεταξύ των πολιτών. Είναι τραγικό οι αξιωματικοί αυτοί που διώχθηκαν από την εργασία τους, επειδή ύψωσαν το ανάστημά τους ενάντια στους κατακτητές να φθάνουν σε σημείο απόγνωσης. Πιστεύω ότι είναι δικαίωμά τους να το διεκδικούν. Πρέπει να δοθεί λύση και να κατατεθεί η επίμαχη διάταξη.
Δεν ξέρω αν μπορώ να καταθέσω την επιστολή των αντιστασιακώναξιωματικών, γιατί έχει σταλεί και στον κύριο Πρωθυπουργό.
Καταλαβαίνω κύριε Υπουργέ ότι τους τιμάτε και θα τους μεταφέρω αυτά που καταθέσατε στη Βουλή.  Ο χρόνος όμως γι'αυτούς έχει σημασία γιατί ακούγεται ότι θα γίνουν εκλογές. Εάν γίνουν εκλογές τον άλλο μήνα δεν θα προλάβουμε.  Κάτι πρέπει να γίνει.
ΠΡΟΕΔΡΕΥΩΝ (Παναγιώτης Σγουρίδης): Θα υπάρχει συνέχεια ούτως ή άλλως. Η ίδια κυβέρνηση θα υπάρχει.
ΕΛΕΝΗ ΑΝΟΥΣΑΚΗ: Δεν είπα ότι δεν θα υπάρχει συνέχεια. Οι άνθρωποιθέλουν τώρα τη ρύθμιση.
Πάντως, κύριε Σγουρίδη, μ'αυτό που είπατε, είναι σαν να βάλατε στο στόμα μου ότι είπα ότι δεν θα κερδίσει τις εκλογές το ΠΑΣΟΚ. Δεν είπα αυτό. Οι άνθρωποι θέλουν να κλειδώσουν τα θέματά τους πριν τις εκλογές.  Το ξέρετε άλλωστε.
ΠΡΟΕΔΡΕΥΩΝ (Παναγιώτης Σγουρίδης): Η λέξη "κλειδί" είναι λέξη πουφοριέται τώρα.
ΕΛΕΝΗ ΑΝΟΥΣΑΚΗ: Δεν χάνουμε το κλειδί, κύριε Πρόεδρε.
ΠΡΟΕΔΡΕΥΩΝ (Παναγιώτης Σγουρίδης): Ορίστε, κύριε Υφυπουργέ ΕθνικήςΑμύνης, έχετε το λόγο.
ΔΗΜΗΤΡΙΟΣ ΑΠΟΣΤΟΛΑΚΗΣ (Υφυπουργός Εθνικής Αμύνης): Κύριε Πρόεδρε, ήδη απήντησα στα θέματα τα οποία έθιξε η κυρία συνάδελφος. Πρέπει να θυμίσω ότι πρόκειται για έναν αρκετά μεγάλο αριθμό. Είναι περίπου χίλιοι άνθρωποι. Χρειάζονται πάνω από πεντακόσια - επτακόσια εκατομμύρια, τα οποία θα πρέπει να πληρωθούν από τον προϋπολογισμό.
ΕΛΕΝΗ ΑΝΟΥΣΑΚΗ: Τους έχετε δει, κύριε Υπουργέ.
ΔΗΜΗΤΡΙΟΣ ΑΠΟΣΤΟΛΑΚΗΣ (Υφυπουργός Εθνικής Αμύνης): Τους έχω δει. Βεβαίως. Αποδέχομαι ότι έχουν ένα δίκιο στο αίτημά τους. Είπα και στην πρωτολογία μου ότι είναι θέμα ανταπόδοσης κρατήσεων που δεν έχουν πληρώσει. Είναι λίγο ιδιότυπο το θέμα. Εν πάση περιπτώσει, είναι υπό επίλυση και πολύ σύντομα θα το φέρουμε στη Βουλή. Ευχαριστώ. ΠΡΟΕΔΡΕΥΩΝ (Παναγιώτης Σγουρίδης): Τρίτη είναι η με αριθμό513/24-1-2000 επίκαιρη ερώτηση του Βουλευτή του Κομμουνιστικού Κόμματος Ελλάδος κ. Χαράλαμπου Αγγουράκη, προς τους Υπουργούς Εθνικής 'Αμυνας και Εξωτερικών, σχετικά με τις οικονομικές απαιτήσεις των Αμερικανών για τιςβάσεις Ελληνικού και Νέας Μάκρης κλπ.
Η επίκαιρη ερώτηση του κυρίου συναδέλφου σε περίληψη έχει ως εξής:"Για δεκαετίες ολόκληρες ο ελληνικός λαός αγωνιζόταν για την απομάκρυνση των αμερικανικών στρατιωτικών βάσεων από τη χώρα μας. Οι βάσεις αυτές -σύμβολο επικυριαρχίας του ιμπεριαλισμού στη χώρα μας, αλλά και σημαντικό εργαλείο για την προώθηση των ιμπεριαλιστικών σχεδιασμώνπαραχωρήθηκαν από τις ελληνικές κυβερνήσεις για να ικανοποιηθούν οι απαιτήσεις των Αμερικανών και του ΝΑΤΟ.
Είναι γνωστό ότι κάτω από την πίεση του λαϊκού παράγοντα, κάποιες από τις βάσεις αυτές απομακρύνθηκαν από τη χώρα μας. Ανάμεσα σ'αυτές και οι βάσεις του Ελληνικού και της Νέας Μάκρης. Το θέμα είναι πως όχι μόνο οι Αμερικανοί χρησιμοποίησαν τις βάσεις αυτές για δεκαετίες, αλλά με θράσος -σύμφωνα με πληροφορίες του Τύπου- ζητούν τώρα και "αποζημιώσεις", επειδή ισχυρίζονται ότι φεύγοντας από τις βάσεις που τους είχαν παραχωρηθεί, μας χορήγησαν κινητή και ακίνητη περιουσία!Εξάλλου, αναπάντητη έμεινε από την Κυβέρνηση η καταγγελία που έκανε στη Βουλή η Γενική Γραμματέας της Κεντρικής Επιτροπής του ΚΚΕ Αλέκα Παπαρήγα, κατά τη συζήτηση για την εξωτερική πολιτική (15-12-1999) ότι οι Ηνωμένες Πολιτείες της Αμερικής "μας ζητούν υπολειπόμενες αποζημιώσεις για τις βάσεις του Ελληνικού και της Νέας Μάκρης που έφυγαν, 1,5 τρισεκατομμύρια δραχμές.
Ερωτώνται οι κύριοι Υπουργοί:Τι ακριβώς ζητά η αμερικανική κυβέρνηση σαν "αποζημίωση" για τις βάσεις Ελληνικού και Νέας Μάκρης, από τις οποίες οι Αμερικανοί έφυγαν, ποια είναι η νομική βάση των απαιτήσεών της και ποια είναι η θέση της Ελληνικής Κυβέρνησης;Αληθεύει η πληροφορία -που δημοσιεύθηκε στον Τύπο- ότι η ελληνική κυβέρνηση, δέχθηκε να καταβάλει στους Αμερικανούς αποζημιώσεις, τι ακριβώς είναι διατεθειμένη "να δώσει" και σε ποια νομική βάση στηρίζεται;"Ο Υφυπουργός Εθνικής Αμύνης κ. Αποστολάκης έχει το λόγο.
ΔΗΜΗΤΡΙΟΣ ΑΠΟΣΤΟΛΑΚΗΣ (Υφυπουργός Εθνικής Αμύνης): Κύριε Πρόεδρε, κύριοι συνάδελφοι, θα μπορούσα να απαντήσω σχεδόν μονολεκτικά με δυο λέξεις ότι δεν υπάρχει τέτοιο θέμα. 'Ολοι παρακολουθούμε τον Τύπο και εγώ τον διαβάζω τακτικά και πληροφορούμαι. Αλλά πρέπει να προσέξουμε πως ό,τι γράφεται στις εφημερίδες δεν σημαίνει ότι πάντα ανταποκρίνεται στην αλήθεια. Υπάρχουν κάποιες πληροφορίες. Οι δημοσιογράφοι από υποχρέωση τις καταγράφουν, αλλά εμείς πρέπει να είμαστε πάρα πολύ προσεκτικοί στη χρήση τους. Και βέβαια, δεν πρέπει να δημιουργούμε εντυπώσεις. Διότι, όταν αναγράφεται ότι υπάρχει αίτημα για 1,5 τρισεκατομμύριο, είναι κάτι το οποίο ανησυχεί και θα έλεγα "τρομάζει" τον ελληνικό λαό.
Η πραγματικότητα είναι ότι η αμερικανική πλευρά δεν έχει θέσει ποτέ, κύριε συνάδελφε, επίσημα το θέμα αποζημίωσης της υπολειπόμενης αξίας των αμερικανικών βάσεων. 'Εχουν γίνει διάφορες συζητήσεις στις επιτροπές.  Κάποιοι ακροθιγώς το έχουν θίξει, αλλά εν κατακλείδι πρέπει να σας πω ότι η ελληνική Κυβέρνηση, αρνείται κάθε συζήτηση επ'αυτού. Οι Αμερικανοί δεν έχουν επανέλθει κατά κανένα τρόπο επίσημα και επομένως, τέτοιο θέμα δεν υπάρχει αυτήν τη στιγμή. Ευχαριστώ.
ΠΡΟΕΔΡΕΥΩΝ (Παναγιώτης Σγουρίδης): Ο κ. Αγγουράκης έχει το λόγο.
ΧΑΡΑΛΑΜΠΟΣ ΑΓΓΟΥΡΑΚΗΣ: Ευχαριστώ, κύριε Πρόεδρε.
Κατ αρχήν αυτό που κρατάω από την απάντηση του κυρίου Υπουργού είναι ότι για την ελληνική Κυβέρνηση δεν υπάρχει τέτοιο θέμα. Χαίρομαι για τη δέσμευση και την τοποθέτηση. Ωστόσο δεν μπορώ να μη σημειώσω το γεγονός ότι ο ίδιος ο κύριος Υπουργός σημείωσε ότι κατά καιρούς σε διάφορες επιτροπές η αμερικάνικη πλευρά έθεσε κάποιο θέμα, αν κατάλαβα καλά από την απάντησή σας, κύριε Υπουργέ.
Θα μπορούσατε να μου πείτε σε ποια βάση τέθηκε από αυτούς τουςκάποιους αμερικανούς και σε ποιες επιτροπές το θέμα για το οποίο γίνεται λόγος. Επιπλέον θα ήθελα να σημειώσω το εξής. Εμείς το ζήτημα αυτό το θέσαμε και στη διάρκεια της παρέμβασης της Γενικής Γραμματέως του κόμματός μας από το Δεκέμβρη.
Επειδή δεν πήραμε καμία απάντηση, γι' αυτό υποχρεωθήκαμε να επανέλθουμε. Βεβαίως έχετε δίκιο ότι πρέπει να είναι κανείς πολύ προσεκτικός όταν χρησιμοποιεί πληροφορίες του Τύπου. Αλλά τη στιγμή που δεν υπάρχουν άλλες πληροφορίες και τη στιγμή που αυτές που αυτές οι πληροφορίες δεν διαψεύδονται νομίζω ότι το ελάχιστο που θα μπορούσεκανείς να κάνει είναι να ρωτήσει πώς έχουν τα πράγματα.
Εν πάση περιπτώσει νομίζω και από το όλο πνεύμα της ερώτησης γίνεται σαφές ότι όχι μόνο δεν μπορεί να γίνει λόγος για οποιαδήποτε αποζημίωση αλλά αυτή η συζήτηση πρέπει να σταματήσει γιατί πράγματι οδηγούμαστε σε καταστάσεις άσχημες.
Εγώ κλείνω κρατώντας τη ρητή δέσμευή σας ότι δεν υπάρχει τέτοιο θέμα ή με άλλα λόγια αν τεθεί η ελληνική Κυβέρνηση θα το απορρίψει.
ΠΡΟΕΔΡΕΥΩΝ (Παναγιώτης Σγουρίδης): Ο κύριος Υφυπουργός έχει το λόγο. 
ΔΗΜΗΤΡΙΟΣ ΑΠΟΣΤΟΛΑΚΗΣ (Υφυπουργός Εθνικής 'Αμυνας): Κύριε συνάδελφε,βάλατε τα πράγματα στη θέση τους. Θα πρέπει για την ιστορία να πω ότι από την αρχική συμφωνία της εγκατάστασης των αμερικανικών βάσεων στο έδαφός μας είχε προβλεφθεί ότι όλα τα κινητά μέρη, τα μηχανήματα, οι εγκαταστάσεις που έχουν κάνει και έχουν πληρώσει ανήκουν στην αμερικανική κυβέρνηση. Τίποτα βέβαια δεν έχει να κάνει με τη γη. Με αυτήν την αρχή όταν συζητούσαμε το ξεκαθάρισμα αυτών των στοιχείων για την απομάκρυνση των βάσεων και την επανυπογραφή της συμφωνίας αυτής ετέθη όπως είπα ανεπίσημα ότι υπάρχει και κάποια υπολειπόμενη αξία, η οποία σύμφωνα με τη νομοθεσία και τη συμφωνία ανήκει στις ΗΠΑ. Ξεκαθαρίσαμε ότι για μας δεν υπάρχει θέμα ούτε ενάμισι τρισεκατομμύριο ούτε άλλο ποσό και πολύ σωστά το θέσατε και σας ευχαριστώ. Για την ελληνική Κυβέρνηση δεν υπάρχει πλέον θέμα ούτε και κανείς το θίγει. Ευχαριστώ.
ΠΡΟΕΔΡΕΥΩΝ (Παναγιώτης Σγουρίδης): Η δεύτερη με αριθμό 510/24.1.2000 επίκαιρη ερώτηση του Βουλευτή της Νέας Δημοκρατίας κ. Βασιλείου Μιχαλολιάκου προς τον Υπουργό Υγείας και Πρόνοιας σχετικά με τη λήψη μέτρων για την ανέγερση και λειτουργία του νέου ογκολογικού νοσοκομείου "'Αγιοι Ανάργυροι", διαγράφεται λόγω κωλύματος του κυρίου Υπουργού. Επίσης η τέταρτη με αριθμό 506/21.1.2000 επίκαιρη ερώτηση τηςΒουλευτού του Συνασπισμού της Αριστεράς και της Προόδου κ. Μαρίας Δαμανάκη προς τον Υπουργό Περιβάλλοντος, Χωροταξίας και Δημοσίων 'Εργων σχετικά με τη στάση της Κυβέρνησης στη διάσκεψη του Μόντρεαλ για την απελευθέρωση του εμπορίου των γενετικά τροποποιημένων προϊόντων, επίσης διαγράφεται λόγω κωλύματος του Υπουργού.
Πέμπτη είναι η με αριθμό 503/21.1.2000 επίκαιρη ερώτηση του Βουλευτή του Δημοκρατικού Κοινωνικού Κινήματος κ. Αναστασίου Ιντζέ προς τους Υπουργούς Γεωργίας και Ανάπτυξης σχετικά με τη λήψη μέτρων απορρόφησης της παραγωγής πατάτας κλπ.
Η επίκαιρη ερώτηση του κυρίου συναδέλφου έχει ως εξής:"Είναι γνωστό σε όλους, ότι η ποιότητα της 'Ανω Βρόντους Σερρών (καλλιεργείται σε οροπέδιο υψομέτρου 800 και άνω μέτρων) είναι από τις καλύτερες αν όχι η καλύτερη της Ελλάδας.
Η φετινή παραγωγή των πατατοκαλλιεργητών της 'Ανω Βρόντους παραμένει κατά 80% αδιάθετη και μόνον το 20% μέχρι σήμερα έχει διατεθεί στο εμπόριο και αυτό πληρωμένο με μεταχρονολογημένες κατά έξι μήνες επιταγές.
Εάν εντός δύο μηνών δεν διαθέτει την πατατοπαραγωγή τους κινδυνεύεινα καταστραφεί γιατί δεν υπάρχουν αποθηκευτικοί χώροι ή οι υπάρχοντες χρησιμοποιούνται για αλλότριους σκοπούς.
Το μεγαλύτερο, απαράδεκτο και ακατανόητο πρόβλημα που αντιμετωπίζουν οι παραγωγοί είναι ότι, ενώ η παραγωγή τους δεν απορροφάται από την εγχώρια αγορά, γίνονται αθρόες εισαγωγές πατάτας από την αλλοδαπή και πωλείται στο εμπόριο μάλιστα με την ένδειξη "πατάτα Βροντούς" (εδώ έχουμε παραπλάνηση, απάτη και αθέμιτο ανταγωνισμό)Ερωτώνται οι κύριοι Υπουργοί τι μέτρα πρόκειται να λάβουν:α. Για την απορρόφηση της παραγωγής πατάτας της 'Ανω Βρόντουςβ. Για την άμεση καταβολή της τιμής της πατάταςγ. Για την καταστολή της παραπλάνησης και εξαπάτησης των καταναλωτών (αγοράζουν και πληρώνουν πατάτα 'Ανω Βρόντους και τρώνε πατάτα εισαγόμενη) και πάταξη του αθέμιτου ανταγωνισμού."Ο κύριος Υπουργός έχει το λόγο.
ΚΩΝΣΤΑΝΤΙΝΟΣ ΒΡΕΤΤΟΣ (Υφυπουργός Γεωργίας): Κύριε συνάδελφε, σύμφωνα με εκτιμήσεις της υπηρεσίας τα σημερινά αποθέματα της πατάτας στο Νομό Σερρών είναι περίπου δέκα χιλιάδες τόνοι. Και οι εκτιμήσεις επίσης λένε ότι στους προσεχείς δύο μήνες υπολογίζεται να εξαντληθούν, έως ότου ξεκινήσει η καινούρια παραγωγή του Απριλίου.
'Οσον αφορά το θέμα των εισαγωγών, δεν απαγορεύεται η εισαγωγήπατάτας. Συνεπώς δεν μπορούμε εμείς να βάλουμε απαγορευτικές διατάξεις στην εισαγωγή της πατάτας από άλλες χώρες.
Εκείνο που μπορούμε να κάνουμε -και κάνουμε- είναι φυτοϋγειονομικούς ελέγχους, έτσι ώστε πατάτες οι οποίες δεν πρέπει να εισαχθούν, να απαγορεύεται η εισαγωγή τους. Και αυτό το έχουμε κάνει σε αρκετές χώρες. Μάλιστα πέρσι το είχαμε κάνει στην Αίγυπτο και στην Τουρκία επίσης.
Τώρα ειδικότερα για την καταγγελία την οποία κάνετε ότι βαφτίζονταιοι πατάτες με το όνομα Βροντούς. Βέβαια, έχω από το Υπουργείο Ανάπτυξης ένα σημείωμα το οποίο μου λέει ότι κάνουν όλους τους ελέγχους και ότι θα πρέπει όλα τα προϊόντα μαζί και η πατάτα να έχουν τιμολόγια στα οποία να αναγράφεται και ο τόπος προέλευσης. Συνεπώς γίνονται οι έλεγχοι απ' ό,ι μας λένε. Βέβαια λαμβάνουμε πολύ σοβαρά υπόψη την καταγγελία,την οποία κάνετε και θα κάνουμε έγγραφο, μετά τη σημερινή σας ερώτηση προς το Υπουργείο Ανάπτυξης, ζητώντας να λάβει ιδιαίτερα μέτρα. Γιατί ασφαλώς την καταγγελία δεν θα την κάνατε έτσι, θα έχετε κάποια στοιχεία να μας καταθέσετε.
Ευχαριστώ πολύ.
ΠΡΟΕΔΡΕΥΩΝ (Παναγιώτης Σγουρίδης): Ο κ. Ιντζές έχει το λόγο. ΑΝΑΣΤΑΣΙΟΣ ΙΝΤΖΕΣ: Κύριε Πρόεδρε, από την απάντηση του κυρίουΥπουργού πιστεύω ότι είναι ειλικρινής. Αλλά η πολιτεία μένει ανίσχυρη να προστατεύσει τους παραγωγούς.
Αυτή η ελευθερία των εισαγωγών,κύριε Υπουργέ, αφορά και χώρες μη Ευρωπαϊκής 'Ενωσης. Αλλά και έτσι να συμβαίνει, εδώ ακριβώς είναι η αντίρρησή μας. Εάν με τον Παγκόσμιο Οργανισμό Εμπορίου έχουμε γίνει ξέφραγο αμπέλι, τότε πώς περιμένουμε να αναπτυχθεί η ελληνική γεωργία, που σε πολλά υπερτερεί; 'Ομως με την αθρόα εισαγωγή προϊόντων και σε χαμηλές τιμές και με την παραποίηση του τόπου προέλευσης προϊόντος -όπως είπαμε βάζουν ότι είναι πατάτες Βροντούς και είναι πατάτες Αιγύπτου ή Τουρκίας- πώς να αναπτυχθεί;Και το δεύτερο θέμα που θέλω να αναφερθώ, κύριε Πρόεδρε, είναι το θέμα των μεταχρονολογημένων επιταγών. Να ενταχθεί ο έλεγχος από τις υπηρεσίες του Υπουργείου Ανάπτυξης και από την Αγορανομία. Δηλαδή αυτά που προβάλλουν να ανταποκρίνονται στην πραγματικότητα.
ΠΡΟΕΔΡΕΥΩΝ (Παναγιώτης Σγουρίδης): Ο Υφυπουργός Γεωργίας κ. Βρεττόςέχει το λόγο για δυο λεπτά για να δευτερολογήσει.
ΚΩΝΣΤΑΝΤΙΝΟΣ ΒΡΕΤΤΟΣ (Υφυπουργός Γεωργίας): Στο ερώτημα του κυρίου συναδέλφου, αν επιτρέπεται και από άλλες χώρες εκτός της Ευρωπαϊκής 'Ενωσης να εισάγουμε πατάτα, η απάντηση είναι "ναι, επιτρέπεται".
Τώρα, αν έχουμε γίνει ξέφραγο αμπέλι του Παγκόσμιου ΟργανισμούΕμπορίου, η χώρα μας είναι μέλος του Π.Ο.Ε., συμμετείχε και συμμετέχει στις διεργασίες, που αφορούν το διεθνές εμπόριο. Συνεπώς οι αποφάσεις που έχουν ληφθεί τηρούνται από τη χώρα μας. Δεν είναι η χώρα μας τριτοκοσμική και αναξιόπιστη, ώστε να μην τηρεί συμφωνίες τις οποίες έχει κάνει. Μάλιστα, κάνει και μεγάλες προσπάθειες μέσα στα πλαίσια του Π.Ο.Ε., όπωςέκανε και πρόσφατα στο Σιάτλ, ώστε τα μεσογειακά προϊόντα και ειδικότερα τα ελληνικά να έχουν ιδιαίτερη μεταχείριση.
Είχε καταφέρει μάλιστα, μέσα στο προσχέδιο της απόφασης να μπουν και τέτοιες διατάξεις. Τελικά, όπως ξέρετε, δεν πάρθηκε απόφαση στο Σιάτλ, συνεπώς δεν είχαμε κάτι χειροπιαστό. Ενεργούμε μέσα στα πλαίσια των διεθνών οργανισμών κι εμείς ως υπεύθυνη χώρα και τηρούμε τις συμφωνίες μας.
'Οσον αφορά τα θέματα των μεταχρονολογημένων επιταγών είναι πληγές,οι οποίες υπάρχουν στην κίνηση της αγοράς. Βέβαια καλά κάνετε και τα καταγγέλλετε. Εμείς θα τα μεταφέρουμε στα αρμόδια όργανα, ώστε να ενώσουμε τη φωνή μας μαζί με τη δική σας.
Ευχαριστώ πολύ.
ΠΡΟΕΔΡΕΥΩΝ (Παναγιώτης Σγουρίδης): Εισερχόμαστε στις επίκαιρεςερωτήσεις δευτέρου κύκλου:Θα συζητηθεί η τρίτη υπ'αριθμόν 512/24.1.2000 επίκαιρη ερώτηση τουΒουλευτή του Κομμουνιστικού Κόμματος Ελλάδος, κ. Ευάγγελου Μπούτα προς τον Υπουργό Γεωργίας, σχετικά με τη μείωση της βαμβακοκαλλιέργειας στη χώρα μας κλπ.
Η επίκαιρη ερώτηση του κ. Μπούτα είναι η ακόλουθη:"Πρόκληση για τους βαμβακοπαραγωγούς αποτελεί η απόφαση της Κυβέρνησης να μειώσει με διοικητικό, αυταρχικό τρόπο τη βαμβακοκαλλιέργεια της χώρας κατά επτακόσιες χιλιάδες στρέμματα σε μία περίοδο που οι μικρομεσαίοι βαμβακοπαραγωγοί αγωνίζονται για να καταργηθούν όλοι οι περιορισμοί και τα εξοντωτικά πρόστιμα συνυπευθυνότητας σε μία από τις πιο δυναμικέςκαλλιέργειες, στην οποία η αυτάρκεια της Ευρωπαϊκής 'Ενωσης είναι μόνο 25%.
Οι δικαιολογίες που χρησιμοποιεί η Κυβέρνηση για τη μείωση είναιδιασπαστικά και αποπροσανατολιστικά προσχήματα και στόχο έχουν να συγκαλύψουν τις ευθύνες της για την κατ' αρχήν συμφωνία της με τη Ευρωπαϊκή 'Ενωση να μειωθούν οι κοινοτικές δαπάνες για το βαμβάκι στα επτακόσια εβδομήντα από ενιακόσια εκατομμύρια ευρώ με αύξηση 20% του προστίμου συνυπευθυνότητας.
Οι περιβαλλοντικοί λόγοι είναι αντιεπιστημονικοί, οι αγρότες μελιγότερα από εξήντα στρέμματα δεν θα απαλλαγούν από τα εξοντωτικά πρόστιμα συνυπευθυνότητας, ενώ τα επιπλέον κέρδη των βιομηχάνων κλωστοϋφαντουργίας, των μεγαλοεισαγωγέων και μεγαλοεμπόρων βαμβακιού της Ευρωπαϊκής 'Ενωσης από τη μείωση της διεθνούς τιμής φτάνουν στο ένα δισεκατομμύριο ευρώ το χρόνο.
Ερωτάται ο κύριος Υπουργός:-Γιατί ευθυγραμμίστηκε με το Διευθυντήριο της Ευρωπαϊκής 'Ενωσης καιδεν πρόλαβε καν τη θέση όπου υπόσχονταν στους αγρότες ότι θα ζητήσει αύξηση της ποσόστωσης στους χίλιους διακόσιους τόνους;-Γιατί εξαπάτησε τους μικρούς αγρότες με την υπόσχεση του ότι θααπαλλαγούν από τα πρόστιμα συνυπευθυνότητας όσοι καλλιεργούν λιγότερα από εξήντα στρέμματα;".
Ο Υφυπουργός Γεωργίας κ. Βρεττός έχει το λόγο για τρία λεπτά.
ΚΩΝΣΤΑΝΤΙΝΟΣ ΒΡΕΤΤΟΣ (Υφυπουργός Γεωργίας): Ευχαριστώ, κύριε Πρόεδρε. 'Εχω στα χέρια μου την ερώτηση του συναδέλφου κ. Μπούτα. 'Ηθελα νασας πω, κύριε συνάδελφε, ότι υπάρχουν μερικές θέσεις κλειδιά στην ερώτησή σας και πάνω σε αυτές θα απαντήσω.
Κατ' αρχήν λέτε ότι δεν πρόβαλε καν τη θέση που υποσχόταν στους αγρότες ότι θα ζητήσει αύξηση της ποσόστωσης στους χίλιους διακόσιους τόνους η Κυβέρνηση. Αυτό δεν είναι αληθές. Η Κυβέρνηση και έθεσε την πρόταση και την προέβαλε. Πρόσφατα, μάλιστα, στη διαχειριστική επιτροπή πάλι προβάλαμε τη θέση μας να έχουμε αύξηση του πλαφόν στα επίπεδα τα οποία καλλιεργούμε τα τελευταία χρόνια. Αυτό για λόγους και ουσιαστικούς, αλλά κυρίως διαπραγματευτικούς.
Δεύτερον, λέτε ότι οι μικρομεσαίοι βαμβακοπαραγωγοί αγωνίζονται να καταργηθούν όλοι οι περιορισμοί, τα εξοντωτικά πρόστιμα κλπ. Στην ουσία δηλαδή θέλετε να προστατεύσετε τους μικρομεσαίους. Τα μέτρα όμως τα οποία εμείς παίρνουμε ως Κυβέρνηση αφορούν ακριβώς τους μικρομεσαίους. 'Οταν λέμε ότι θα κάνουμε ένα πρόγραμμα περιορισμού των εκτάσεων ακριβώς για να στηρίξουμε τους μικρομεσαίους, τότε τι νόημα έχει αυτό, το οποίο λέτε εσείς τελικά;Εμείς θέλουμε να κάνουμε ένα πρόγραμμα τέτοιο, ώστε να αυξηθεί η τιμή του βαμβακιού, να πλησιάσει τα όρια της τιμής στόχου και αυτό μπορεί να γίνει στα πλαίσια του υπάρχοντος Kανονισμού μόνο με μείωση τωνστρεμμάτων και βεβαίως, όχι των μικρομεσαίων, αλλά των μεγάλων στρεμμάτων.
Εσείς με την άρνησή σας δείχνετε ότι θέλετε να υποστηρίξετε εκείνους που έχουν τα πολλά στρέμματα και όχι τους μικρομεσαίους. Δεν μπορώ να το καταλάβω και θα παρακαλέσω να μου το εξηγήσετε αυτό.
Τρίτον, εκείνο που είπε το Υπουργείο Γεωργίας, είναι ότι με τηνπρόταση την οποία κάνει αυτοί που καλλιεργούν λίγα στρέμματα -πενήντα ή εξήντα στρέμματα- θα ωφεληθούν περισσότερο από τη μείωση των στρεμμάτων. Και βεβαίως όταν το σύστημα αποδώσει καλά είναι γεγονός ότι θααπαλλαγούν στην ουσία από τα πρόστιμα συνυπευθυνότητας. Αυτό εφόσον το σύστημα λειτουργήσει καλά. 'Η εν πάση περιπτώσει αν δεν απαλλαγούν πλήρως, θα έχουν μια καλή τιμή. Αυτή ήταν η έννοια με την οποία το Υπουργείο Γεωργίας έκανε την πρόταση, που εσείς γνωρίζετε.
Συνεπώς κύριε συνάδελφε, θα πρέπει να παραδεχθούμε ότι το ΥπουργείοΓεωργίας με πολύ μεγάλη σοβαρότητα αντιμετωπίζει το πρόβλημα των βαμβακοπαραγωγών. Θέλει να στηρίξει τους μικρούς βαμβακοπαραγωγούς, θέλει να στηρίξει την παραγωγή βαμβακιού γενικότερα. Και βεβαίως, επιχειρεί και στα πλαίσια αυτά να εξυγιάνει και τα προβλήματα που υπάρχουν στην καλλιέργεια του βαμβακιού. Με την έννοια αυτή κάνουμε και μια επέμβαση περιβαλλοντική, η οποία είναι εξόχως σημαντική.
Ευχαριστώ, κύριε Πρόεδρε.
ΠΡΟΕΔΡΕΥΩΝ (Παναγιώτης Σγουρίδης): Ο κ. Μπούτας έχει το λόγο για δύο λεπτά.
ΕΥΑΓΓΕΛΟΣ ΜΠΟΥΤΑΣ: Κύριε Πρόεδρε, οι Υπουργοί Γεωργίας της Κυβέρνησης, αλλά και άλλα κυβερνητικά στελέχη, όλα τα προηγούμενα χρόνια στις μεγάλες κινητοποιήσεις μας έλεγαν ότι δεν αλλάζουν τώρα οι κανονισμοί, δεν μπορούν να ικανοποιηθούν τα αιτήματά μας και όταν έλθει η ώρα αλλαγής του κανονισμού, θα θέσουν τα αιτήματα.
Κύριε Υφυπουργέ, από τα πρακτικά της διαχειριστικής επιτροπήςπροκύπτει θέμα αύξησης του πλαφόν στο ένα εκατομμύριο διακόσιες χιλιάδες (1.200.000). Απαλλαγή των μικρομεσαίων παραγωγών δεν υπάρχει. 'Ενα το κρατούμενο.
Δεύτερον, ο κ. Ανωμερίτης στα τέλη Νοέμβρη, που επισκέφθηκε την Καρδίτσα στα πλαίσια των γνωστών περιοδειών, εξήγγειλε παρουσία του νομάρχη, του νομαρχιακού συμβουλίου, των δημάρχων της περιοχής και των μαζικών φορέων ότι όσοι θα καλλιεργήσουν από εξήντα στρέμματα και κάτω δεν θα πληρώσουν πρόστιμο και θα πουλήσουν τριακόσιες πενήντα (350) δραχμές το κιλό.
Στις 14 Δεκέμβρη που συνήλθε η διαχειριστική επιτροπή δεν μπήκαν τέτοια ζητήματα, παρά μόνο δέχθηκε η Κυβέρνηση τις άκρως αντιαγροτικές και καταστροφικές προτάσεις που πρότεινε η επιτροπή της Ευρωπαϊκής 'Ενωσης για καθήλωση των ποσοστώσεων στους επτακόσιους ογδόντα δύο χιλιάδες τόνους, για αύξηση του προστίμου κατά 20%, καθώς και μέτρα περιορισμού για περιβαλλοντικούς λόγους.
Ο κύριος Υπουργός της Γεωργίας μία ημέρα πριν από το συλλαλητήριο της Καρδίτσας στις 18 Γενάρη ανακοίνωσε μέτρα περιορισμού της καλλιέργειας.  Κατ' αρχήν με τα επτακόσιες χιλιάδες στρέμματα που θέλουν από την καλλιέργεια του βαμβακιού, θα δημιουργηθεί γενικότερο πρόβλημα σε όλη την αγροτική οικονομία, γιατί θα πληρώνουν μεγαλύτερα πρόστιμα οι σιτοπαραγωγοί, πέραν του ότι είναι άκυρο αυτήν την περίοδο που έχουν κάνει τις ετοιμασίες οι παραγωγοί και δεν μπορούν να σπαρθούν με τίποτα άλλο αυτά τα χωράφια.
Επίσης σε όλους τους παραγωγούς και σ' αυτούς που έχουν κάτω απόεξήντα στρέμματα -και μη μου  πείτε ότι είναι μεγάλοι παραγωγοί αυτοί που καλλιεργούν εξήντα ή εβδομήντα ή και εκατό στρέμματα, όταν το Υπουργείο Οικονομικών παραδέχεται και το ίδιο καθορίζει το καθαρό κέρδος στις είκοσι τέσσερις χιλιάδες (24.000) στο στρέμμα- να επέλθει η περικοπή, γιατί θα πιαστεί η μέση καλλιέργεια της τελευταίας πενταετίας.
'Αρα θα έχουμε περικοπή της καλλιέργειας και πάνω από τα εξήντα καικάτω από τα εξήντα. Βεβαίως κάτω από τα εξήντα για ορισμένους μπορεί να μην κοπεί ή ορισμένοι να καλλιεργήσουν πέντε στρέμματα  παραπάνω από αυτά που καλλιεργούσαν. Τέλος οι τιμές θα είναι καθηλωμένες. Θα είναι οι ίδιες με την προηγούμενης επταετίας που ο μέσος όρος παραγωγής ήταν διακόσια ογδόντα πέντε κιλά το στρέμμα. Μάλιστα ο Πρόεδρος του Οργανισμού Βάμβακος που περιόδευσε προχθές στη Θεσσαλία δήλωσε στον Τύπο ότι η τιμή θα είναι διακόσιες σαράντα πέντε δραχμές.  Μα, διακόσιες σαράντα δραχμές πήραμε φέτος.
Τα πρόστιμα θα ισχύσουν για όλους τους παραγωγούς. Από το διακόσια σαράντα πέντε μέχρι το τριακόσια πενήντα, κύριε Υπουργέ, απέχουμε πάρα πολύ. Είναι εκατόν πέντε δραχμές.'Αρα συμφωνήσατε με την Ευρωπαϊκή 'Ενωση και εφαρμόζετε μια καταστροφική πολιτική για το βαμβάκι. Οι αγρότες δεν θα καθίσουν με σταυρωμένα χέρια.  Θα τους βρείτε μπροστά σας.
ΠΡΟΕΔΡΕΥΩΝ (Παναγιώτης Σγουρίδης): Ο κύριος Υφυπουργός έχει το λόγο. ΚΩΝΣΤΑΝΤΙΝΟΣ ΒΡΕΤΤΟΣ (Υφυπουργός Γεωργίας): Κύριε συνάδελφε, με αυτά που λέτε νομίζω ότι εσείς θα βρείτε μπροστά σας τους αγρότες, διότι τους λέτε αναληθή πράγματα.
Πρώτον εμείς έχουμε κάνει ό,τι είναι δυνατόν.'Εχουμε πάρει σκληρέςθέσεις πάνω σε οποιαδήποτε απόπειρα μείωσης των χρημάτων, τα οποία παίρνουμε από το βαμβάκι. Αυτά είναι καταγεγραμμένα. Συνεπώς αυτά που λέτε, δεν είναι αληθή, είναι ψευδέστατα. Λυπάμαι γι' αυτά που λέτε. Ουδέποτε η χώρα μας έχει υποχωρήσει. Ιδιαίτερα τώρα που  θα έχουμε την αλλαγή του κανονισμού για το βαμβάκι είμαστε πάρα πολύ σκληροί σε αυτό το θέμα.
Κατ' αρχήν η Ευρωπαϊκή 'Ενωση πρότεινε συντελεστή 0,7 και στησυνέχεια τον έκανε 0,6 με δικές μας πιέσεις.
ΕΥΑΓΕΛΟΣ ΜΠΟΥΤΑΣ: Το δεχτήκατε.
ΚΩΝΣΤΑΝΤΙΝΟΣ ΒΡΕΤΤΟΣ (Υφυπουργός Γεωργίας): 'Οχι.  Την τελευταίαεβδομάδα που κάναμε τη διαχειριστική επιτροπή επιμέναμε ανυποχώρητα  να παραμείνει στο 0,5. Θέσαμε μεγάλο πολιτικό θέμα. Αυτά τα οποία  λέτεείναι απαράδεκτα. Λυπάμαι πάρα πολύ που τα λέτε, κύριε Μπούτα, διότι δεν είστε από τους ανθρώπους που θα έλεγαν ψευδή πράγματα μέσα στη Βουλή. Δεύτερον η επέμβαση την οποία κάνουμε δεν είναι τυχαία.  'Εχειπροέλθει από ένα διάλογο που τον προκαλέσαμε εμείς, ως Υπουργείο Γεωργίας.  'Εχουμε προτάσεις από πάρα πολλούς φορείς, ακόμα και από το νομαρχιακό συμβούλιο για τα προβλήματα του νομού σας. Μόνον εσείς διαφωνήσατε. 'Ομως η απόφαση του νομαρχιακού συμβουλίου που ουσιαστικά είναι ομόφωνη λέει "λήψη μέτρων για τον  έλεγχο των καλλιεργουμένων εκτάσεων, ώστε η απόκλιση από το πλαφόν να προσεγγίζει την τιμή στόχου και να διασφαλίζει τους κατά κύριο και αποκλειστικό επάγγελμα αγρότες". Συνεπώς η πρόταση την οποία κάνουμε είναι εξόχως εξυγιαντική γιατους αγρότες και κυρίως για τους μικρομεσαίους για τους οποίους εσείς υποτίθεται ότι θέλετε να τους προστατεύσετε. Πρέπει να σοβαρέψετε. ΠΡΟΕΔΡΕΥΩΝ (Παναγιώτης Σγουρίδης): Συμφέροντα μεγαλοαγροτώνυποστηρίζει ο κ. Μπούτας, πάνω από πεντακόσια στρέμματα.
ΚΩΝΣΤΑΝΤΙΝΟΣ ΒΡΕΤΤΟΣ (Υφυπουργός Γεωργίας): Ιδιαίτερα ενδιαφέρονταιγια τους βαμβακοπαραγωγούς.
ΠΡΟΕΔΡΕΥΩΝ (Παναγιώτης Σγουρίδης): Γι' αυτό ακριβώς το λέω. Εμείς ούτως ή άλλως  μέχρι εξήντα στρέμματα  έχουμε  πάνω στην περιοχή μου. 
ΕΥΑΓΓΕΛΟΣ ΜΠΟΥΤΑΣ: Εγώ έχω μόνο είκοσι τρία στρέμματα. 'Αρα  ούτε απόπροσωπική, αλλά ούτε και από ιδεολογική θέση θα υποστήριζα τους μεγαλοαγρότες.
ΚΩΝΣΤΑΝΤΙΝΟΣ ΒΡΕΤΤΟΣ (Υφυπουργός Γεωργίας): Κύριε Πρόεδρε, εγώ καλώτον κ. Μπούτα να συζητήσουμε. Τότε θα καταλάβει ότι αυτά τα οποία προτείνει η Κυβέρνηση είναι προς το συμφέρον των βαμβακοπαραγωγών. 
ΕΥΑΓΓΕΛΟΣ ΜΠΟΥΤΑΣ: Στα μπλόκα θα συζητήσουμε.
ΚΩΝΣΤΑΝΤΙΝΟΣ ΒΡΕΤΤΟΣ (Υφυπουργός Γεωργίας): Προσέξτε. Αυτά τα οποία λέτε αποπροσανατολίζουν τους αγρότες. 'Αλλωστε αποδείχτηκε και από τις πρώτες κινήσεις που κάνατε, πόση συμπαράσταση είχατε από τους αγρότες. Οι αγρότες γνωρίζουν  περισσότερο από κάθε άλλον, ποιο είναι το συμφέρον τους.  Καταλαβαίνουν ότι η Κυβέρνηση που τους υποστηρίζει είναι η δική μας,  ότι το κόμμα μας είναι το δικό τους κόμμα. Δεν είναι το δικό σας κόμμα, κύριε Μπούτα, που τους υποστηρίζει.
ΠΡΟΕΔΡΕΥΩΝ (Παναγιώτης Σγουρίδης): Γι' αυτό είναι πράσινοι. Επανερχόμεθα στην πρώτη  με αριθμό 509/24.1.2000 επίκαιρη ερώτηση τουΒουλευτή του Πανελληνίου Σοσιαλιστικού Κινήματος κ. Μανώλη Μπεντενιώτη προς τον Υπουργό Εργασίας και Κοινωνικών Ασφαλίσεων, σχετικά με την καθυστέρηση των διαδικασιών για την έκδοση των συνταξιοδοτικών αποφάσεων. Η επίκαιρη ερώτηση του κ. Μπεντενιώτη σε περίληψη έχει ως εξής:"Οι απόμαχοι της εργασίας αναμένουν την έκδοση της συνταξιοδότησής τους πολλές φορές με αγωνία, γιατί ακριβώς πολλές φορές δεν έχουν άλλους πόρους ζωής.
'Ομως πολλοί ασφαλιστικοί φορείς καθυστερούν απαράδεκτα τις διαδικασίες έκδοσης των αποφάσεων.
Ειδικότερα μάλιστα επικουρικά ασφαλιστικά ταμεία.
Και παραδειγματικά το πρώην Επικουρικό Ταμείο Εργατοϋπαλλήλων Μετάλλου, που λειτουργεί σήμερα ως κλάδος πρόνοιας, δεν έχει εκδώσει αποφάσεις για τις αιτήσεις που έχουν υποβληθεί το 1994, το 1995, το 1996, το 1997, δηλαδή απαιτείται μια πενταετία για την έκδοση της σύνταξης". Πράγματι είναι τεράστιο πρόβλημα, κύριε Μπεντενιώτη!Ο Υφυπουργός Εργασίας και Κοινωνικών Ασφαλίσεων κ. Ιωαννίδης έχει το λόγο.
ΦΟΙΒΟΣ ΙΩΑΝΝΙΔΗΣ (Υφυπουργός Εργασίας και Κοινωνικών Ασφαλίσεων): Κύριε συνάδελφε, η ερώτησή σας βέβαια αναφέρεται σε ένα θέμα σοβαρό, όπως σημείωσε και ο Πρόεδρος, το οποίο μας απασχολεί εδώ και πολλά χρόνια, δεν είναι καινούριο το φαινόμενο.
Πρέπει να σας πω ότι γίνονται προσπάθειες για να μειωθεί όσο γίνεται ο χρόνος. Μιλώ γενικά και όχι μόνο για το Ταμείο Μετάλλου.
Αλλά, επίσης, καλώς γνωρίζετε -γιατί γνωρίζετε τα της ασφάλισης,έχετε διατελέσει και Yποδιοικητής του ΙΚΑ- ότι η έκδοση μιας συνταξιοδοτικής αποφάσεως είναι μια εξατομικευμένη διοικητική πράξη, που προϋποθέτει τη μελέτη ενός φακέλου, που πολλές φορές μπορεί να παρουσιάζει κενά και δυσκολίες, ιδίως όταν έχουμε να κάνουμε με ασφαλιστικό βίο στο εξωτερικό ή με ασφαλιστικό βίο σε διαφορετικούς ασφαλιστικούς οργανισμούς και πάμε στη διαδοχική ασφάλιση.
Παρ όλα αυτά και παρά το γεγονός ότι η μεγάλη προσπάθεια γίνεται προςτην κατεύθυνση της μηχανογράφησης και την αξιοποίηση της πληροφορικής, ώστε να συντομευθούν όλες αυτές οι διαδικασίες, εξακολουθούμε να έχουμε σε ορισμένους τομείς ιδιαίτερες καθυστερήσεις. Γι' αυτό έχει θεσπιστεί και η διάταξη, την οποία έχουμε ενεργοποιήσει τα τελευταία χρόνια,για την απονομή προσωρινής σύνταξης.
Υπάρχει δε και πρόσφατη εγκύκλιος του Διοικητού του ΙΚΑ, μετά από δικές μας οδηγίες, βάσει της οποίας τα υποκαταστήματα, παραδείγματος χάρη του ΙΚΑ, όταν διαπιστώνουν ότι έχει πρόβλημα ένας φάκελος και πρόκειται να καθυστερήσει η απόφαση για την οριστική σύνταξη, πρέπει να εκδίδουν, εφόσον υπερβαίνει ο χρόνος το δίμηνο ή το τρίμηνο, αποφάσεις προσωρινής συνταξιοδότησης.
Ειδικότερα για το Ταμείο Μετάλλου, αυτό το μεγάλο πρόβλημα εδώ και δεκαετίες επιτέλους μπήκε στο δρόμο της οριστικής επίλυσής του. Τι έγινε; Με πρόσφατο νόμο που κάναμε το συγχωνεύσαμε αυτό το ελλειμματικό και προβληματικό ταμείο με το ΙΚΑ και το ΙΚΑ συγκρότησε ειδικό υποκατάστημα στον Πειραιά, προκειμένου να διεκπεραιώσει τις από πενταετίας, όπως σημειώνετε στην ερώτησή σας, εκκρεμούσες αιτήσεις. Και παραπάνω από πενταετία καμιά φορά.
Στο διάστημα δε που έχει λειτουργήσει αυτό το υποκατάστημα, έχειεπιτύχει να καλύψει τις μισές περίπου από τις εκκρεμείς αιτήσεις,που ήταν είκοσι μία χιλιάδες, όταν το ΕΤΕΜ συγχωνεύτηκε με το ΙΚΑ. Από αυτές οι 10,5 χιλιάδες περίπου έχουν διεκπεραιωθεί ήδη και μένουν άλλες 10,5 χιλιάδες, που θα βρουν τη λύση τους μέσα στο έτος.'Οσον αφορά για υπόλοιπες, τις 10,5 χιλιάδες που μένουν ακόμα, έχει στελεχωθεί το ειδικό υποκατάστημα του ΙΚΑ  με πενήντα πέντε συνολικά υπαλλήλους, για να τελειώσει πια αυτό το αίσχος. Το παραδέχομαι ότι ήταν ένα πολύ μεγάλο πρόβλημα και πολύ μεγάλη ντροπή, να κάνει κανείς έξι χρόνια να πάρει σύνταξη, αλλά είχαμε να κάνουμε με ένα ιδιαίτερο ταμείο και με έναν ιδιαίτερο προβληματικό χώρο!Στη δευτερολογία μου ίσως δώσω μερικά συμπληρωματικά στοιχεία, κύριοι συνάδελφοι.
Ευχαριστώ.
ΠΡΟΕΔΡΕΥΩΝ (Παναγιώτης Σγουρίδης): Ο κ. Μπεντενιώτης έχει το λόγο για δύο λεπτά.
ΜΑΝΩΛΗΣ ΜΠΕΝΤΕΝΙΩΤΗΣ: Κύριε Πρόεδρε, πραγματικά το πρόβλημα είναιτεράστιο. Και βέβαια πρέπει να συμφωνήσουμε όλοι μας ότι πρέπει να περάσουμε σε μια βαθιά μεταρρύθμιση του κοινωνικοασφαλιστικού συστήματος. Εδώ όμως το επίκαιρο της υπόθεσης είναι ότι σε πολλά ταμεία καιειδικότερα σ' αυτό το πρώην Ταμείο Εργατών Μετάλλου, έχουμε υπερβολικά μεγάλο χρόνο διαδικασίας απονομής της σύνταξης.
Η όποια υπερασπιστική άποψη του κυρίου Υφυπουργού, που πραγματικάφιλότιμα επεχείρησε να τεκμηριώσει, δεν πείθει κανέναν ότι πρέπει να έχουμε αυτήν την καθυστέρηση, ειδικότερα σε ένα ταμείο απασχολουμένων σε βαριά και ανθυγιεινή λειτουργία και απασχόληση.
'Αρα εκείνο που θα περιμένουμε, κύριε Υπουργέ, στη δευτερολογία σας, είναι να μας πείτε με ποιον τρόπο η απαράδεκτη κατάσταση, που έχει συσσωρευθεί σ' αυτήν τη συγκεκριμένη εστία της κοινωνικής ασφάλισής μας θα διεκπεραιωθεί το ταχύτερο.
Επιπλέον σας παρακαλώ πολύ να δείτε, αν μπορείτε και πρέπει ναδώσετε και εδώ προσωρινές συντάξεις σε όλους εκείνους τους προς συνταξιοδότηση, που έχουν τύχει σύνταξης κύριας ασφάλισης από το επικουρικό τους, σήμερα Ταμείο Αλληλοβοηθείας, οι οποίοι διαμαρτύρονται έντονα και δίκαια και εμείς πρέπει να τους το αναγνωρίσουμε.
Σας ευχαριστώ.
ΠΡΟΕΔΡΕΥΩΝ (Παναγιώτης Σγουρίδης): Ο Υφυπουργός κ. Ιωαννίδης έχει το λόγο.
ΦΟΙΒΟΣ ΙΩΑΝΝΙΔΗΣ (Υφυπουργός Εργασίας και Κοινωνικών Ασφαλίσεων): Αγαπητέ συνάδελφε, σας είπα ότι εκκρεμούσαν είκοσι μία χιλιάδες αιτήσεις στο ΕΤΕΜ, όχι από πενταετία, αλλά από το 1989. Είναι μία δεκαετία περίπου. 'Ηδη στις 31.12.99 είχαμε διεκπεραιώσει πάνω από το 50%.
Μέσα στις προσπάθειες που γίνονται, όπως ανέφερα και προηγουμένως, είναι και το ότι έχουμε δημιουργήσει το συγκεκριμένο υποκατάστημα του ΙΚΑ, στο οποίο υπηρετούν για τη διαπίστωση του χρόνου ασφάλισης είκοσι εννέα υπάλληλοι και είκοσι τέσσερις υπάλληλοι για την έκδοση συνταξιοδοτικών αποφάσεων.
Ξέρετε, όμως, επίσης ότι η διαδικασία είναι πολύ δύσκολη, επειδή δενυπάρχουν βιβλιάρια ενσήμων και η διαπίστωση γίνεται μέσα από τις μισθολογικές καταστάσεις, που υποβάλλουν οι εργοδότες για κάθε συνταξιούχο χωριστά και κάθε μήνα.
Αυτή είναι μία δυσκολία που δεν μπορεί να ξεπεραστεί έτσι, με μία απόφαση ή με μία εντολή ή ως διά μαγείας. Γι' αυτό σας είπα ότι ελπίζουμε -και είμαι βέβαιος σχεδόν- ότι μέχρι το τέλος του 2000 θα έχουν εκδοθεί αποφάσεις για το σύνολο των εκκρεμουσών αιτήσεων.
Πρέπει βέβαια να σας πω -το ξέρετε ασφαλώς και εσείς, κύριε Μπεντενιώτη- ότι όταν μιλάμε για επικουρικά ταμεία, μία προϋπόθεση εκ του νόμου είναι να έχει χορηγηθεί η κύρια σύνταξη. Αυτό σημαίνει και μία καθυστέρηση, το ταμείο είναι επικουρικό. Αλλά μιλώντας για όλα τα επικουρικά ταμεία, θα πρέπει να σας πω ότι πρέπει πρώτα να εκδοθεί η απόφαση για τη συνταξιοδότησή τους για την κύρια ασφάλιση και εν συνεχεία η επικουρική.
Επομένως είναι και αυτός ένας λόγος πρόσθετης καθυστέρησης, αλλά πάντως, παραδείγματος χάρη, οι συντάξεις του ΙΚΑ-ΤΕΑΜ δεν καθυστερούν κατά μέσο όρο πάνω από τρεις μήνες από την έκδοση της απόφασης για την κύρια σύνταξη.
Παρ' όλα αυτά σκοπός, στόχος, προσπάθεια της Κυβέρνησης και τηςπολιτικής ηγεσίας του Υπουργείου Εργασίας και Κοινωνικών Ασφαλίσεων και των διοικήσεων των οργανισμών, είναι να συντμηθεί όσο γίνεται περισσότερο -και βεβαίως η μεγάλη μας ελπίδα είναι η ολοκλήρωση της μηχανογράφησης- ο χρόνος για την απονομή μιας σύνταξης.
ΜΑΝΩΛΗΣ ΜΠΕΝΤΕΝΙΩΤΗΣ: Δεν είπατε τίποτε για τις συντάξεις του Ταμείου Μετάλλου.
ΠΡΟΕΔΡΕΥΩΝ (Παναγιώτης Σγουρίδης): Απήντησε εμμέσως, κύριε Μπεντενιώτη, ο κύριος Υφυπουργός ότι δεν γίνεται.
ΦΟΙΒΟΣ ΙΩΑΝΝΙΔΗΣ (Υφυπουργός Εργασίας και Κοινωνικών Ασφαλίσεων): Δεν είναι δυνατόν, απ' ό,τι γνωρίζω, να υπάρξει προσωρινή σύνταξη, αλλά ούτως ή άλλως μιλάμε για λίγους μήνες ακόμη. Δηλαδή μέσα στο έτος θα έχει εξουδετερωθεί αυτή η παλιά, η από πολλών ετών αμαρτία, αν θέλετε, του συγκεκριμένου ταμείου.
ΠΡΟΕΔΡΕΥΩΝ (Παναγιώτης Σγουρίδης): 'Εχω υπόψη μου τρεις περιπτώσειςΞανθιωτών που περιμένουν έξι χρόνια.
ΜΑΝΩΛΗΣ ΜΠΕΝΤΕΝΙΩΤΗΣ: Και πόσοι θα είναι μέσα στο έτος;ΠΡΟΕΔΡΕΥΩΝ (Παναγιώτης Σγουρίδης): Δεν μπορεί να γίνεται αυτός οδιάλογος, κύριε Μπεντενιώτη.
ΦΟΙΒΟΣ ΙΩΑΝΝΙΔΗΣ (Υφυπουργός Εργασίας και Κοινωνικών Ασφαλίσεων): Δεν μπορώ να το προβλέψω ούτε εγώ ούτε εσείς, κύριε Μπεντενιώτη.
ΠΡΟΕΔΡΕΥΩΝ (Παναγιώτης Σγουρίδης): Πέμπτη είναι η με αριθμό 504/21.1.2000 επίκαιρη ερώτηση του Βουλευτή του Δημοκρατικού Κοινωνικού Κινήματος κ. Γεωργίου Ρόκου προς τον Υπουργό Εθνικής Παιδείας και Θρησκευμάτων, σχετικά με τις προθέσεις του Υπουργείου να μετατίθενται οι καρκινοπαθείς εκπαιδευτικοί σε πόλεις, όπου υπάρχουν αντικαρκινικά νοσοκομεία.
Η επίκαιρη ερώτηση του κ. Ρόκου είναι η ακόλουθη:"Σύμφωνα με το προεδρικό διάταγμα 50/1996 άρθρο 13 (ΦΕΚ 45 Α/8-3-1996) οι εκπαιδευτικοί που πάσχουν από καρκίνο, εντελώς αδικαιολόγητα δεν δικαιούνται μετάθεσης σε περιοχή όπου υπάρχει αντικαρκινικό νοσοκομείο, εκτός αν πάσχουν από καρκίνο σε μεταστατικό στάδιο.
Επειδή όπως είναι γνωστό σε χημειοθεραπείες, ακτινοβολίες κλπ.  υποβάλλονται οι ασθενείς καρκινοπαθείς και πριν το μεταστατικό στάδιο, ερωτάται ο κύριος Υπουργός:Σε ποιες ενέργειες προτίθεται να προβεί, ώστε να μετατίθενται οικαρκινοπαθείς εκπαιδευτικοί σε πόλεις όπου υπάρχει αντικαρκινικό νοσοκομείο;"Ο Υφυπουργός κ. Ιωάννης Ανθόπουλος έχει το λόγο για τρία λεπτά για να δευτερολογήσει.
ΙΩΑΝΝΗΣ ΑΝΘΟΠΟΥΛΟΣ (Υφυπουργός  Εθνικής Παιδείας και Θρησκευμάτων):Σύμφωνα με νόμο που ισχύει πάνω από δέκα χρόνια, οι εκπαιδευτικοί μετατίθενται σε περιοχές μετάθεσης επί τη βάσει του αθροίσματος των μονάδων μετάθεσης που συγκεντρώνουν και εφόσον υπάρχει κενή οργανική θέση εκεί όπου ζητούν να μετατεθούν. Σημειωτέον ότι δεν υπάρχει καμία εξαίρεση για καμία κατηγορία εκπαιδευτικών με κοινωνικά κριτήρια.  Υπάρχουν μόνο τα εκπαιδευτικά κριτήρια και αυτά έχουν συμπεριληφθεί στο νόμο με βάση τααιτήματα των ίδιων των εκπαιδευτικών.
Με το προεδρικό διάταγμα στο οποίο αναφέρεται ο κύριος συνάδελφος του 1996, δίδεται μια προτεραιότητα, μια προτεραιότητα όταν υπάρχουν πολλοί ενδιαφερόμενοι για μια κενή οργανική θέση κάπου. Τότε, προηγείται ο πάσχων από μεταστατικό καρκίνο έναντι του άλλου που έχει τις αυτές μονάδες μετάθεσης.
Τώρα, γιατί δεν υπήρξε τόσο καιρό πρόβλημα: Μιλάμε για περίπου είκοσι χρόνια, που λειτουργεί αυτός ο νόμος. Γιατί δεν υπήρξε μέχρι σήμερα κανένα παράπονο και καμία διαμαρτυρία από την πλευρά της κοινότητας των εκπαιδευτικών και φυσικά από τη συνδικαλιστική τους εκπροσώπηση. Γιατί εάν προκύπτει οποιοδήποτε άλλο θέμα, λύνεται αυτό με υποχρεωτική απόσπαση του καρκινοπαθούς είτε βρίσκεται είτε δεν βρίσκεται σε μεταβατικό στάδιο. Βέβαια, αν τυχόν η συνδικαλιστική εκπροσώπηση και οι εκπαιδευτικοί ζητήσουν κάτι τέτοιο, να το εξετάσουμε στα πλαίσια μιας νέας νομοθετικής ρύθμισης, αλλά μέχρι στιγμής δεν προέκυψε αυτό το θέμα.  Ευχαριστώ, κύριε Πρόεδρε.
ΠΡΟΕΔΡΕΥΩΝ (Παναγιώτης Σγουρίδης): Ορίστε, κύριε Ρόκο, έχετε το λόγο.
ΓΕΩΡΓΙΟΣ ΡΟΚΟΣ: Κύριε Πρόεδρε, πιστεύω ότι εσείς τουλάχιστον καταλαβαίνετε το βάθος της επίκαιρης ερώτησης. Δεν θα την έκανα εάν δεν είχα περιστατικά. Το αν δεν έχουν οι συνδικαλιστικοί φορείς περιστατικά ανάλογα, πιστεύω ότι έχουν βρει ένα τρόπο δικής τους μορφής παρέμβασηςγια να διευθετούν υποθέσεις.  Επειδή ποτέ δεν ακολουθήσαμε μια τέτοια τακτική τουλάχιστον εμείς προσπαθήσαμε μ'αυτήν την επίκαιρη ερώτηση να ευαισθητοποιήσουμε και το Υπουργείο.
Δηλαδή λέει αυτό το διάταγμα που δίνει κατά τα άλλα προτεραιότητα και αρχίζει ο φαύλος κύκλος ότι εάν έχει καρκίνο, πρέπει να είναι σε μεταστατικό στάδιο. Αυτές είναι ξεπερασμένες λογικές, γιατί σήμερα γίνονται θεραπείες από τα αντικαρκινικά νοσοκομεία πριν γίνει μετάσταση και αυτό θα έλειπε, να μη γίνονται τέτοιες θεραπείες. Φαντασθείτε τώρα από απόσταση εκατόν πενήντα χιλιομέτρων να μεταφέρεται κάθε εβδομάδα ένας ασθενής εκπαιδευτικός για να κάνει χημειοθεραπείες στο αντικαρκινικό της Θεσσαλονίκης, στο "ΘΕΑΓΕΝΕΙΟ".  Και αυτά είναι πράγματα τα οποία συμβαίνουν.
Εγώ, το Υπουργείο ρωτώ και όχι τους συνδικαλιστικούς φορείς οι οποίοι δεν ξέρω εάν ευαισθητοποιούνται ή αν βρίσκουν άλλους τρόπους, όπως είπατε εσείς την υποχρεωτική μετάταξη. Αλλά αυτό σημαίνει άλλες ταλαιπωρίες, σημαίνει κάθε χρόνο υποβολή δικαιολογητικών, σημαίνει ότι ο καθένας πρέπει να στήνεται επί εβδομάδες στα νοσοκομεία για να κάνει ένα πλήρη φάκελο. Πρέπει να διευθετηθεί, κύριε Υπουργέ και πρέπει να το καταλάβουμε. Σ'αυτούς τους ανθρώπους τουλάχιστον πρέπει να παρεμβαίνουμε.  Γιατί αν μιλάμε τώρα για ευαισθησίες των διάφορων φορέων, εγώ προκαλώ και τη δική σας ευαισθησία στη δική μας λειτουργία. Σας έχουμε καταθέσειτρεις φορές μέχρι σήμερα αίτηση εγγράφων για μεταγραφές, που έγιναν μετις ίδιες δικαιολογίες των φοιτητών των πανεπιστημίων του εξωτερικού και δεν δίνετε απάντηση. Τρεις αναφορές σας έχουμε κάνει και απάντηση καμία.  Εκεί δηλαδή, μπορούν εύκολα κάποιοι υποτιθέμενοι καρκινοπαθείς να μεταφέρονται από πανεπιστήμιο του εξωτερικού σε πανεπιστήμιο του εσωτερικού και εδώ για τους εκπαιδευτικούς που δίνουν τη μάχη της εκπαίδευσης καθημερινά δεν γίνεται καμία παρέμβαση.
Πρέπει να το λύσετε νομοθετικά. Σκεφθείτε μόνος σας την ευαισθησίαπου δημιουργεί στον καθένα από εμάς όταν έχει δίπλα του κάποιο γνωστό που τον βλέπει να υποφέρει από τέτοια πράγματα, δηλαδή όχι με συνεχείς μεταθέσεις, αλλά με μετατάξεις κάθε χρόνο και την υποχρέωσή του να συγκεντρώνει όλα αυτά τα δικαιολογητικά.
ΠΡΟΕΔΡΕΥΩΝ (Παναγιώτης Σγουρίδης): Ο κύριος Υπουργός έχει το λόγο. 
ΙΩΑΝΝΗΣ ΑΝΘΟΠΟΥΛΟΣ (Υφυπουργός Εθνικής Παιδείας και Θρησκευμάτων):Κύριε Πρόεδρε, ας μου επιτρέψει ο αγαπητός συνάδελφος να εκφράσω την απορία μου. Δεν υπάρχει ούτε μία περίπτωση καρκινοπαθούς είτε σε μεταστατικό είτε σε μη μεταστατικό στάδιο που να ταλαιπωρείται.
Κύριε Ρόκο, πραγματικά νομίζω ότι κάνετε υπόθεση εργασίας. Δενυπάρχει ούτε μία περίπτωση.
Στο θέμα των μεταθέσεων υπάρχει ένα μοριακό απρόσβλητο σύστημα, που λειτουργεί ομαλότατα επί σειρά ετών. Με το προεδρικό διάταγμα στο οποίο αναφέρεστε δόθηκε μία προτεραιότητα -σας είπα τους όρους- επί περιπτώσεων καρκινοπαθούς με μεταστατικό καρκίνο.
Εάν υπάρχει άλλη περίπτωση που δεν μπορεί να ικανοποιηθεί γιατί δενυπάρχει κενή οργανική θέση προκειμένου να ικανοποιηθεί είτε είναι άρρωστος είτε δεν είναι άρρωστος, λειτουργεί ένας κανόνας που υπηρετεί την υπηρεσία και από εκεί και πέρα υπηρετούμε και τον άνθρωπο. Για όνομα του Θεού!Εδώ υπάρχει νόμος, ο οποίος εξαιρεί ακόμα και τον πρωτοδιόριστο καρκινοπαθή από το να μην κάνει αίτηση μετάθεσης. Οι πρωτοδιόριστοι εκπαιδευτικοί δεν μετατίθενται, δεν αποσπώνται πριν περάσει ένα έτος στην οργανική τους θέση.
Παρ' όλα αυτά κατ' εξαίρεση, όταν είναι καρκινοπαθής με ή χωρίς μετάσταση, αυτός αποσπάται. Γι' αυτό σας λέω ότι δεν υπάρχει ούτε μία περίπτωση σε πανελλήνια κλίμακα εκπαιδευτικός με καρκίνο είτε σε μετάσταση είτε όχι, που να ταλαιπωρείται.
ΠΡΟΕΔΡΕΥΩΝ (Παναγιώτης Σγουρίδης): Καλώς, κύριε Υπουργέ.
ΓΕΩΡΓΙΟΣ ΡΟΚΟΣ: Εγώ έχω στείλει στο Υπουργείο σας το φάκελο.
ΠΡΟΕΔΡΕΥΩΝ (Παναγιώτης Σγουρίδης): Να μη γράφεται τίποτα στα Πρακτικά.
ΓΕΩΡΓΙΟΣ ΡΟΚΟΣ: ...
ΠΡΟΕΔΡΕΥΩΝ (Παναγιώτης Σγουρίδης): Η δεύτερη υπ' αριθμό 516/24.1.2000 επίκαιρη ερώτηση του Βουλευτή της Νέας Δημοκρατίας κ. Σάββα Τσιτουρίδη, προς τον Υπουργό Τύπου και Μέσων Μαζικής Ενημέρωσης, σχετικά με τη λήψη μέτρων για την τήρηση των αρχών της αντικειμενικότητας και ίσων όρων στην κρατική ραδιοτηλεόραση, διαγράφεται λόγω κωλύματος του Βουλευτή.
Επίσης, η τέταρτη υπ' αριθμόν 515/24.1.2000 επίκαιρη ερώτηση τηςΒουλευτού του Συνασπισμού της Αριστεράς και της Προόδου κ. Στέλλας Αλφιέρη προς τον Υπουργό Υγείας και Πρόνοιας, σχετικά με τη λειτουργία του Δρομοκαϊτειου Νοσοκομείου κλπ. διαγράφεται λόγω κωλύματος του Υπουργού.
Κύριοι συνάδελφοι, ολοκληρώθηκε η συζήτηση των επικαίρων ερωτήσεων. 
ΠΡΟΕΔΡΕΥΩΝ (Παναγιώτης Σγουρίδης): Κύριοι συνάδελφοι, εισερχόμαστεστην ημερήσια διάταξη τηςΝΟΜΟΘΕΤΙΚΗΣ ΕΡΓΑΣΙΑΣΣήμερα, ως τελευταία Πέμπτη του μήνα, θα συζητηθεί πρόταση νόμου αρμοδιότητας του Υπουργείου Τύπου και Μέσων Μαζικής Ενημέρωσης.
Μόνη συζήτηση επί της αρχής, των άρθρων και του συνόλου της πρότασης νόμου: "Για την προβολή των θέσεων των πολιτικών κομμάτων και των συνασπισμών κομμάτων από τα κρατικά και ιδιωτικά ραδιοτηλεοπτικά μέσα μαζικής επικοινωνίας κατά τις προεκλογικές περιόδους".
Ο πρώτος εισηγητής κ. Εμμανουήλ Κεφαλογιάννης έχει το λόγο για είκοσι λεπτά.
(Στο σημείο αυτό την προεδρική έδρα καταλαμβάνει ο Ε' Αντιπρόεδροςτης Βουλής κ. ΔΗΜΗΤΡΙΟΣ Β. ΚΩΣΤΟΠΟΥΛΟΣ)
ΕΜΜΑΝΟΥΗΛ ΚΕΦΑΛΟΓΙΑΝΝΗΣ: Κυρίες και κύριοι συνάδελφοι, από τις αρχές της δεκαετίας του 1990 με την ελεύθερη ραδιοφωνία και τηλεόραση οι δαπάνες για τις εκλογές ξέφυγαν από κάθε έλεγχο.
Για μεν τα κόμματα οι εκλογικές δαπάνες είναι πολύ υψηλές καιοπωσδήποτε κατά πολύ υψηλότερες από την κρατική επιχορήγηση. Για δε τους Βουλευτές και ιδιαίτερα στις μεγάλες εκλογικές περιφέρειες παρουσιάζεται το φαινόμενο οι εκλογικές δαπάνες να είναι πολλαπλάσιες αυτού που η πολιτεία τους αποζημιώνει στη διάρκεια μιας τετραετίας.
Η εξάρτηση γίνεται ακόμα μεγαλύτερη από τον τρόπο λειτουργίας των Μέσων Μαζικής Ενημέρωσης κατά τη διάρκεια της προεκλογικής περιόδου που στην καλύτερη περίπτωση οδηγεί σε αθέμιτο ανταγωνισμό και στη χειρότερη σε μαύρο χρήμα στην πολιτική και συναλλαγές κάτω από το τραπέζι.
Αν οι δηλώσεις των εκλογικών δαπανών που παρουσιάζουν τα κόμματα ήταν οι ισολογισμοί οποιασδήποτε εταιρείας, τότε η εταιρεία αυτή όφειλε να κλείσει και σ'αυτόν που έχει υπογράψει τους ισολογισμούς αυτούς, τις εκθέσεις αυτές των δαπανών, θα έπρεπε να αφαιρεθεί το δίπλωμα,  εκείνοι δε που έκαναν τον έλεγχο- οι αντίστοιχοι δηλαδή των Βουλευτών που κάνουν τους ελέγχους για κόμματα και υποψηφίους Βουλευτές- θα έπρεπε να παραπεμφθούν με το ερώτημα της απόλυσης.
Αγαπητοί συνάδελφοι, η διεθνής εμπειρία είναι πλούσια. Είχα την ευκαιρία και παλαιότερα να πω σ' αυτή την Αίθουσα ότι ο πρώτος νόμος που κατατέθηκε είναι ο νόμος για τις εκλογικές δαπάνες στη Μεγάλη Βρετανία, είναι νόμος του 1854 και ο πρώτος Βουλευτής που έχασε την έδρα του είναι ο Κάπτεν Γκες το 1910, γιατί μοίρασε τις φωτογραφίες του στο εκλογικόΣώμα, χωρίς να τις συμπεριλάβει στις εκλογικές του δαπάνες.
Και στις μέρες μας όμως η εμπειρία αυτή είναι εξίσου πολύ σημαντική.            Ο φίλος των κυβερνήσεων του ΠΑΣΟΚ Ζακ Λανγκ έχασε την έδρα του γιαυπέρβαση δαπανών μόλις τριών εκατομμυρίων (3.000.000) δραχμών και οεπίσης πρώην σοσιαλιστής Πρωθυπουργός Μπετίνο Κράξι, ο οποίος πριν λίγεςμέρες πέθανε στην εξορία, δήλωσε ότι αυτός ήταν το εξιλαστήριο θύμα των παράνομων δαπανών που από το Β' Παγκόσμιο Πόλεμο και μετά εισέπραξε για όλα τα κόμματα της Ιταλίας.
Πρόσφατα είναι γνωστό το σκάνδαλο που ξέσπασε στη Γερμανία με τον πρώην καγκελάριο Χέλμουτ Κολ, ο οποίος καλείται τώρα να απολογηθεί στη γερμανική Βουλή και στη γερμανική δικαιοσύνη.
Στην Ελλάδα με πρωτοβουλία της Νέας Δημοκρατίας εδώ και πέντε χρόνια έχει αρχίσει ένας γόνιμος διάλογος. Είχαμε την ευκαιρία να καταθέσουμε τρεις προτάσεις νόμου, οι οποίες βέβαια, κατά την πάγια τακτική της Βουλής απερρίφθησαν μετ'επαίνων. Το μόνο θετικό αποτέλεσμα ήταν  η σύσταση μιας διακομματικής επιτροπής, η οποία είχε σαν στόχο την υιοθέτηση ενός σύγχρονου πλαισίου για τα οικονομικά των κομμάτων.
Ο νόμος που ψηφίστηκε το 1996 υιοθέτησε μόνο τις εισαγωγικέςπροτάσεις της Νέας Δημοκρατίας, χωρίς να θεσμοθετεί αποτελεσματικούς ελέγχους και αυστηρές ποινές στους παραβάτες.
Για να υπάρξει διαφάνεια στα οικονομικά των κομμάτων, κυρίες και κύριοι συνάδελφοι, πρέπει πρώτον να υπάρξει οροφή στα έσοδα, όρια στις δαπάνες, ανεξάρτητη διοικητική αρχή, η οποία θα κάνει τους ελέγχους, κάτι που μπορεί να το αναθέσουμε στο Ελεγκτικό Συνέδριο ή να υιοθετήσουμε την πρόταση της Επιτροπής Θεσμών και Διαφάνειας, η οποία προβλέπει τη σύσταση μιας ειδικής επιτροπής, η οποία θα προεδρεύεται από τον Πρόεδρο της Βουλής και στην οποία θα συμμετέχουν εκπρόσωποι από το Ελεγκτικό Συνέδριο και Αρεοπαγίτες.
Επίσης θα πρέπει να επιβάλλονται αυστηρές ποινές στους παραβάτες, που για τους Βουλευτές θα πρέπει να φθάνουν μέχρι την έκπτωση από το βουλευτικόν αξίωμα και χρηματικές ποινές στους παραβάτες που θα φθάνουν το πολλαπλάσιο της υπέρβασης της εκλογικής δαπάνης.
Στα κόμματα πρέπει να επιβάλλεται στέρηση της κρατικής επιχορήγησηςγια κάποιο χρονικό διάστημα.
Τέλος, αυτό που είναι σημαντικό να ρυθμιστεί είναι ο τρόπος λειτουργίας των Μέσων Μαζικής Ενημέρωσης κατά τη διάρκεια της προεκλογικής περιόδου, τόσο για τα κόμματα όσο και για τους υποψηφίους Βουλευτές, απαλλάσσοντάς τα -κυρίως τα κόμματα- από το δυσβάσταχτο κόστος των δαπανών για διαφήμιση.
Κυρίες και κύριοι συνάδελφοι, στη χώρα μας η εμπειρία από τις εκλογές του 1996 κατέδειξε ότι οι εμφανείς δαπάνες των κομμάτων υπερέβησανκατά πολύ αυτές που ορίζει ο νόμος του 1996 για τις εκλογικές δαπάνες. Οι εμφανείς δαπάνες, -όχι οι πραγματικές δαπάνες- των κομμάτων ήταν 5,7 δισεκατομμύρια  δηλαδή οι δηλωμένες δαπάνες και με βάση το νόμο του 1996, άρθρο 11 όφειλαν να είναι 4,7 δισεκατομμύρια.
Για να βγουν από το αδιέξοδο τα πολιτικά κόμματα και το πολιτικόσύστημα, μετεκλογικά ψηφίστηκε νόμος με βάση του οποίου δενυπολογίζονται στις δαπάνες το αγγελιόσημο και ο ΦΠΑ εκθέτοντας ουσιαστικά και γελοιοποιώντας, αν θέλετε, το πολιτικό μας σύστημα. Για τους Βουλευτές η κατάσταση είναι ακόμη χειρότερη. Οι δηλώσεις δαπανών ήταν υποτιμημένες, πλασματικές, παραπλανητικές και εν πολλοίς ψευδείς. Και αυτό γίνεται χωρίς κόστος, μιας και οι Βουλευτές είναι οι ίδιοι ελέγχοντες και ελεγχόμενοι. Και όλοι μαζί κόμματα και Βουλευτές, απάλλαξαν από οποιαδήποτε κύρωση, υποψηφίους Βουλευτές και κόμματα, τα οποία δεν είχαν υποβάλει έκθεση για τις εκλογικές τους δαπάνες με το νόμο που ψήφισε η κυβέρνηση του ΠΑΣΟΚ το 1998, το ν. 2623, που μάλιστα φέρει και την υπογραφή του παριστάμενου Υπουργού.
Κυρίες και κύριοι συνάδελφοι, έχουμε νόμο δηλαδή για τη διαφάνεια στα οικονομικά των κομμάτων και των υποψηφίων Βουλευτών αλά- καρτ.  Ελέγχουμε ότι θέλουμε, ποινές δεν επιβάλλονται και αν κάτι μας ξεφύγει, το νομιμοποιούμε εκ των υστέρων.
Συμπερασματικά θα μπορούσε να πει κανείς ότι ο νόμος για τιςεκλογικές δαπάνες είναι μνημείο πολιτικής υποκρισίας και αδιαφάνειας.               'Ελεγχοι ουσιαστικά δεν γίνονται, οι Βουλευτές ελέγχουν τους εαυτούς τουςκαι οι κυρώσεις είναι ανύπαρκτες. Δυο χαρακτηριστικά παραδείγματα ήθελα να σας αναφέρω: Τα εκλογικά κέντρα των υποψηφίων Βουλευτών, υπολογίζονταιμε την αντικειμενική αξία του τετραγωνικού μέτρου. Αν κάποιος δηλαδή συνάδελφος Βουλευτής, έχει εκλογικό κέντρο πεντακόσια τετραγωνικά π.χ.  στο Σύνταγμα, η δαπάνη υπολογίζεται με την αντικειμενική αξία του ενός μέτρου, θα αποτιμηθεί δηλαδή στις δαπάνες του με πεντακόσιες χιλιάδες δραχμές ενώ με αντικειμενικό τρόπο η δαπάνη θα ανέβαζε στο πραγματικό κόστος σε είκοσι και είκοσι πέντε εκατομμύρια δρχ.
Οι εμφανίσεις των Βουλευτών στις τηλεοράσεις δεν αποτιμούνται, δενθεωρείται δαπάνη γενόμενη και ασφαλώς δεν προσμετράται τις εκλογικές δαπάνες. Στην Ελλάδα σήμερα όλοι γνωρίζουν -όλοι οι παροικούντες στην Ιερουσαλήμ αντιλαμβάνονται-ότι αυτό οδηγεί ουσιαστικά σε αθέμιτο ανταγωνισμό  μεταξύ των υποψηφίων Βουλευτών.
'Ολα αυτά, αγαπητοί συνάδελφοι, οδήγησαν τον Πρόεδρο της Βουλής, να δηλώσει για την πρώτη εφαρμογή του νόμου ότι ο νόμος αυτός είναι για τα σκουπίδια. Αυτό είπε ο Πρόεδρος της Βουλής και ασφαλώς έχει δίκιο.
H Επιτροπή Θεσμών και Διαφάνειας της Βουλής στην πρόσφατη έκθεσή της -έκθεση η οποία ψηφίστηκε ομόφωνα απ' όλα τα κόμματα- με αγωνία σημειώνει ότι "πολιτικά κόμματα και μεμονωμένοι πολιτικοί αναγκάστηκαν να προσφύγουν σε χορηγούς. Το γεγονός αυτό οδήγησε σε μεγαλύτερη ή μικρότερη εξάρτηση. Μια τέτοια εξάρτηση αναβαθμίζει -λέει η έκθεση της Επιτροπής Θεσμών και Διαφάνειας-και παλιό ρουσφέτι σε εκχώρηση σοβαρών οικονομικών, εθνικών και αμυντικών συμφερόντων".
Αυτά, κύριε Υπουργέ, κυρίες και κύριοι συνάδελφοι, πρέπει να μαςσυγκινήσουν, πρέπει να μας διεγείρουν, πρέπει πραγματικά να μας συγκλονίσουν και να μας πουν ένα πράγμα ότι κάτι πρέπει να αλλάξει στον τομέα των εκλογικών δαπανών.
Κυρίες και κύριοι συνάδελφοι, ο κύριος Υπουργός μας είπε στην επιτροπή ότι η πρόταση νόμου της Νέας Δημοκρατίας, περιέχει μόνο μια πρωτότυπη ιδέα, την παραχώρηση δυο ωρών δωρεάν ραδιοτηλεοπτικού χρόνου κάθε μέρα για τα κόμματα και μάλιστα μας είπε ότι αυτό συνεπάγεται κόστος δεκάδων δισεκατομμυρίων -εκατοντάδων δισεκατομμυρίων καθ' υπερβολή είπεκαι ότι αυτοί που συνέταξαν την πρόταση, είναι εκτεθειμένοι. Η πρόταση εκθέτει αυτούς, οι οποίοι συνέταξαν συγκεκριμένη πρόταση.
Κύριε Ρέππα, θα πρέπει κάποιος να σας πει και σας πει ότι η καταπολέμηση της αδιαφάνειας και της διαπλοκής δεν αποτιμάται σε μερικά δισεκατομμύρια δραχμές. Αν πραγματικά θέλετε να δώσετε λύση στο συγκεκριμένο πρόβλημα, λύση υπάρχει. Μπορείτε, εσείς, σαν Υπουργός Τύπου, μέσω της χορήγησης των αδειών, να δεσμεύσετε ραδιοτηλεοπτικό χρόνο στη διάρκεια της προεκλογικής περιόδου και η πολιτεία μέσω του ραδιοτηλεοπτικού συμβουλίου να μοιράσει στα κόμματα ανάλογα με τη δύναμή τους ή όπως τέλος πάντων συμφωνηθεί, αυτό το χρόνο.
'Ετσι δεν θα έχετε ούτε μία δραχμή κόστος. Αρκεί να αλλάξετε μία λέξη στη συγκεκριμένη πρόταση νόμου, που συζητούμε σήμερα, τη λέξη "αγοράζει" με τη λέξη "δεσμεύει".
Μας είπατε επίσης ότι το υπάρχον νομοθετικό πλαίσιο για τα ΜΜΕ είναι το πιο ισχυρό, που υπάρχει στην Ευρώπη. Ποιον κοροϊδεύετε; Θέλετε εσείς να εθελοτυφλείτε και προσπαθείτε να πείσετε και εμάς; Δεν πείθετε κανέναν με αυτές τις ρήσεις. Αυτό που είναι αλήθεια, είναι αυτό που είπε ο Πρόεδρος της Βουλής για άδεια πουκάμισα. Είπε ο Πρόεδρος τότε ότι "ν συνεχίσουμε την ανοχή μας στην ασυδοσία των ιδιοκτητών Μέσων Μαζικής Ενημέρωσης, θα μεταβάλλουμε τους κοινοβουλευτικούς μας θεσμούς σε άδεια πουκάμισα"Κυρίες και κύριοι συνάδελφοι, η Νέα Δημοκρατία κατέθεσε την συζητούμενη πρόταση νόμου πριν από τις ευρωεκλογές, έχοντας την εμπειρία των εκλογών του 1996 και προαισθανόμενη το όργιο των διαφημιστικών δαπανών που επιβεβαιώθηκε και με τις ευρωεκλογές. Πρόσφατα εταιρεία που μετράει την τηλεοπτική διαφήμιση "ΜEDIA SERVICE" κατέθεσε πίνακα που φέρει για το έτος 1999 το ΠΑ.ΣΟ.Κ.  δεύτερο σε διαφημιστική δαπάνη, πίσω από Ινστιτούτο Αισθητικής και με διαφοράς στήθους από Ινστιτούτο Αδυνατίσματος. Το πιο σοβαρό όμως από όλα αυτά είναι η διαφήμιση μέσω των κοινοτικών κονδυλίων. Το είδαμε στις ευρωεκλογές, το βλέπουμε σήμερα με την κατασπατάληση δισεκατομμυρίων από τους κοινοτικούς πόρους για τη διαφήμηση του Μετρό και του αεροδρομίου των Σπάτων.
'Ολα αυτά τα δισεκατομμύρια γίνονται στο βωμό της προεκλογικήςδαπάνης, γίνονται με ξένα κόλλυβα, με ξένα χρήματα και ασφαλώς δημιουργούν κανόνες αθέμιτου ανταγωνισμού. Δεν σας βοήθησε αυτή η τακτικήστις ευρωεκλογές και είναι σίγουρο ότι δεν θα σας βοηθήσει και σήμερα, γιατί και οι εκλογές σύντομα θα γίνουν και το ΠΑ.ΣΟ.Κ. θα τις χάσει, όπως ακριβώς έγινε και με τις ευρωεκλογές του περασμένου Ιουνίου.
Αν όμως, δεν σας αρέσει η πρόταση νόμου που κατέθεσε η Νέα Δημοκρατία, τότε ας συμφωνήσουμε όλοι μαζί σε αυτήν την Αίθουσα ότι θα υιοθετήσουμε την πρόταση, την οποία ομόφωνα ψήφισε η Επιτροπή Θεσμών και Διαφάνειας της Βουλής, πρόταση, η οποία περιλαμβάνει όλες τις βασικές διατάξεις της συζητούμενης πρότασης νόμου της Νέας Δημοκρατίας, μας καλύπτει απόλυτα, είμαστε ευτυχείς από αυτήν την πρόταση και απομένει σε σας να δείξετε θάρρος, αποφασιστικότητα, σύγχρονο πνεύμα και εμείς θα συνεναίσουμε προς αυτήν την κατεύθυνση.
Κυρίες και κύριοι συνάδελφοι, αξίζει τον κόπο να κάνουμε αυτήν την προσπάθεια όλοι μαζί, διότι τα θέματα της δημοκρατίας, δεν εχουν χρώματα, δεν αφορούν ένα και μόνο κόμμα.  Χρειάζεται με συνέναιση και ομοψυχία να υιοθετήσουμε προτάσεις, που θα υπηρετούν τη διαφάνεια. Αν όλοι μαζί δώσουμε αυτήν τη μάχη για τη δημοκρατία είναι περισσότερο από βέβαιο ότι θα την κερδίσουμε.
(Χειροκροτήματα από την πτέρυγα της Νέας Δημοκρατίας) ΠΡΟΕΔΡΕΥΩΝ (Δημήτριος Β. Κωστόπουλος): Κύριοι συνάδελφοι, το Κ.Κ.Ε.
ορίζει ως Κοινοβουλευτικό Εκπρόσωπο τον κ. Σκοπελίτη.
Ο Συνασπισμός της Αριστεράς και της Προόδου ορίζει ως ειδικό αγορητή τον κ. Κουναλάκη.
Το ΔΗ.Κ.ΚΙ.  ορίζει ως Κοινοβουλευτικό Εκπρόσωπο τον κ. Δημαρά καιειδικό αγορητή τον κ. Τσαφούλια.
Ο εισηγητής του ΠΑ.ΣΟ.Κ. κ. Σαατσόγλου, έχει το λόγο.
ΑΝΕΣΤΗΣ ΣΑΑΤΣΟΓΛΟΥ: Κυρίες και κύριοι συνάδελφοι, η πρόταση νόμου που συζητείται σήμερα στη Βουλή για την προβολή των θέσεων των πολιτικών κομμάτων και των συνασπισμών κομμάτων από τα κρατικά και ιδιωτικά ραδιοτηλεοπτικά μέσα μαζικής επικοινωνίας κατά τις προεκλογικές περιόδους, είναι πρόχειρη, ατεκμηρίωτη, υποκριτική, παλαιοκομματική και έγινε για λόγους εντυπωσιασμού και μόνο, αφού κατατέθηκε στη Βουλή μόλις πέντε ημέρες πριν από την έναρξη της προεκλογικής περιόδου των ευρωεκλογών, στις 5.5.1999.
Αγαπητοί συνάδελφοι, η Νέα Δημοκρατία δεν βγήκε από παρθενογένεση, αφού κυβέρνησε τον τόπο αρκετά χρόνια και όχι μόνο δεν έκανε κάποιο σχετικό νόμο, όταν ήταν κυβέρνηση, αλλά πάγωσε και όλους τους προηγούμενους νόμους του ΠΑ.ΣΟ.Κ. για τα Μέσα Μαζικής Ενημέρωσης.
Επίσης απο το 1993 δεν ευαισθητοποιήθηκε να προτείνει σχετικό νόμοκαι τώρα προεκλογικά πριν τις ευρωεκλογές έδειξε δήθεν ευαισθησία για το θέμα, ενώ η συγκεκριμένη πρόταση νόμου της, ήδη καλύπτεται επιτυχέστατα μάλιστα από τους υφιστάμενους νόμους 2429/96 και 2623/98, που θέσπισε το ΠΑ.ΣΟ.Κ.
Να πάψει, λοιπόν, η Νέα Δημοκρατία να δημιουργεί εντπώσεις, νακρύβεται πίσω από το δάχτυλό της, πολλές φορές να χρησιμοποιεί αριστερή φρασεολογία, να προσπαθεί να παρουσιάζει διαφορετικά τα πράγματα, ωραιοποιημένα, χωρίς να το κατορθώνουν. Και βέβαια βρίσκεται στο συντηρητικό χώρο με σκέψεις δεξιές και υπερσυντηρητικές και όλα αυτά ενδεχομένως για να συμπαρασύρει το λαό. Αυτά όμως γίνονται μπούμερανγκ και πέφτουν το κενό.
Δεν πείθει η Νέα Δημοκρατία, κύριοι συνάδελφοι, με κενές σκέψεις και ενέργειες. Αστόχησε η Νέα Δημοκρατία με την παρούσα πρόταση νόμου. Η αποκάλυψη της προχειρότητας της πρότασης νόμου που διατύπωσαν οι Βουλευτές της, λόγω είτε άγνοιας των θεμάτων είτε μικροκομματικών σχεδιασμών, την οδήγησαν σε αδιέξοδο. Είναι προφανής η αποτυχία και η αμηχανία της, γι' αυτό και είναι δικαιολογημένη η απόπειρά της να συσκοτίσει τα πράγματα, να θολώσει τα νερά, διαστρεβλώνοντας την πραγματικότητα.
Η πρόταση νόμου της Νέας Δημοκρατίας είναι πρόχειρη. Αυτό αποδεικνύεται από τα εξής: Πρώτον, στο  κείμενο της πρότασης νόμου και συγκεκριμένα στο άρθρο 2, παράγραφος 3, εδάφιο β' και γ' προτείνεται η κατανομή του ραδιοτηλεοπτικού χρόνου να γίνεται με απόφαση του Εθνικού Συμβουλίου Ραδιοτηλεόρασης. Με απόφαση του ΕΣΡ καθορίζονται επίσης και οι όροι σύμφωνα με τους οποίους γίνεται ο προεκλογικός διάλογος και η δεοντολογία, που προβλέπει τα προεκλογικά μηνύματα και διαφημίσεις των πολιτικών κομμάτων και των συνασπισμών κομμάτων.
Οι συνάδελφοι προφανώς αγνοούν ότι το Συμβούλιο της Επικρατείας μετη με αριθμό 930/90 απόφασή του, έκρινε αντίστοιχη ρύθμιση ως αντισυνταγματική.
Δεύτερον, ολόκληρο το άρθρο 3, αποτελεί συρραφή και επανάληψή των διατάξεων των υφιστάμενων νόμων 2429/96 και 2623/98 τις οποίες όπως φαίνεται δεν ενθυμούνται οι συνάδελφοι της Νέας Δημοκρατίας.
Τρίτον, το άρθρο 4 της πρότασης νόμου σχεδόν ολόκληρο επιδιώκει τηνρύθμιση θεμάτων, που αντιμετωπίζονται από την ισχύουσα ραδιοτηλεοπτική νομοθεσία.
Τέταρτον, η Νέα Δημοκρατία ισχυρίζεται ότι μέχρι σήμερα δεν έχει γίνει η αδειοδότηση της αναλογικής τηλεόρασης. Δεν είναι απλώς και μόνο ότι δεν έχουν υπογραφεί οι σχετικές συμβάσεις, που συνιστούν συμβάσεις παραχώρησης δημόσιας υπηρεσίας, αλλά ούτε και η αδειοδότηση αυτή καθ' εαυτή έχει προχωρήσει. Και τούτο λόγω της αδυναμίας του ΕΣΡ να εκφέρει τη γνώμη την οποία απαιτεί η κείμενη νομοθεσία.
Η Κυβέρνηση, λοιπόν, εγκαλείται από τη Νέα Δημοκρατία, γιατί δενέχουν υπογραφεί οι σχετικές συμβάσεις παραχώρησης.
(Στο σημείο αυτό την Προεδρική 'Εδρα καταλαμβάνει ο Δ' Αντιπρόεδροςτης Βουλής κ. ΝΙΚΟΛΑΟΣ ΚΑΤΣΑΡΟΣ).
Οι Βουλευτές της Νέας Δημοκρατίας αποδεικνύονται μη γνωρίζοντες τοθέμα που ανέπτυξαν, αφού το καθεστώς των συμβάσεων παραχώρησης που προβλεπόταν από το ν.1866/89  ουδέποτε έτυχε εφαρμογής από την Κυβέρνηση της Νέας Δημοκρατίας μέχρι το 1993. Γιατί άραγε έγινε αυτό;Με το ν.2328/95 το καθεστώς αυτό καταργήθηκε. Και όμως οι συνάδελφοι της Νέας Δημοκρατίας ζητούν την εφαρμογή ενός καταργημένου νόμου. Πέμπτον, η εφαρμογή της πρότασης  νόμου της Νέας Δημοκρατίας θασήμαινε για το ελληνικό δημόσιο δαπάνη δεκάδων δισεκατομμυρίων δραχμών, υπερπολλαπλάσια δηλαδή αυτής των δέκα περίπου δισεκατομμυρίων, που αποτελεί την ετήσια επιχορήγηση των κομμάτων από τον κρατικό προϋπολογισμό και των 4,2 δισεκατομμυρίων  της επιχορήγησης για τις προεκλογικές δαπάνες των κομμάτων.
Η προτεινόμενη αγορά δίωρου καθημερινού προγράμματος σε όλα τα ηλεκτρονικά μέσα της χώρας, δηλαδή σε τετρακόσιους περίπου  τηλεοπτικούς σταθμούς εθνικής, περιφερειακής και τοπικής εμβέλειας, συνδρομητικά κανάλια και ραδιοφωνικούς σταθμούς, σημαίνει τεράστια δαπάνη που ανέρχεται σε ύψος δεκάδων δισεκατομμυρίων δραχμών. Είναι δυσθεώρητο το κόστος αυτό.
Προφανώς η Νέα Δημοκρατία προτείνει ρυθμίσεις των οποίων τιςεπιπτώσεις δεν έχει  υπολογίσει γιατί αγνοεί παντελώς το θέμα. Η πρόταση νόμου της Νέας Δημοκρατίας είναι ατεκμηρίωτη, γιατί χωρίς μελέτη  και προσκόμιση συγκεκριμένων στοιχείων επιδιώκει τη ρύθμιση μιας πολύ σημαντικής λειτουργίας με γενικόλογες αναφορές.
Προτείνεται η αντικατάσταση της διαδικασίας, που με αναλυτικό τρόποπροβλέπεται στο άρθρο 30 του ν. 2429/96, με την παραπομπή απλώς και μόνο του συνόλου των θεμάτων σε ένα άλλο όργανο.
Είναι υποκριτική η παρούσα πρόταση, γιατί επικαλείται την ανάγκη διαφάνειας στο δημόσιο βίο και την ίδια ώρα το περιεχόμενο της πρότασης δεν περιέχει καμία νέα ιδέα, τίποτα το διαφορετικό σε σχέση με τα όσα ισχύουν σήμερα.
Είναι παλαιοκομματική γιατί η πρόταση αυτή διατυπώνεται τηντελευταία στιγμή για εντυπωσιαμό, όπως ανέπτυξα και στην αρχή.
Αγαπητοί συνάδελφοι της Νέας Δημοκρατίας, εκτεθήκατε προτείνοντες την παρούσα πρόταση νόμου και εκτεθήκατε  υπογράφοντες αυτήν στο σύνολό σας και εκθέσατε μάλιστα και τον Αρχηγό σας, τον κ. Καραμανλή, αφού τον συμπαρασύρατε να την υπογράψει.
Για όλους τους λόγους που προανέφερα στην εισήγησή μου, αγαπητοί συνάδελφοι της Νέας Δημοκρατίας, δεν διαθέτετε πρόγραμμα και θέσεις για την αντιμετώπιση σημαντικών θεμάτων και κινείσθε με αποκλειστικό κριτήριο τον εντυπωσιασμό, όχι την ουσία, παλαιοκομματικά  και μικροκομματικά.  Εμείς το ΠΑΣΟΚ δεν σας ακολουθούμε και δεν κάνουμε αποδεκτή την πρόταση νόμου, την οποία καταθέσατε. Ευχαριστώ πολύ.
(Χειροκροτήματα από την πτέρυγα του ΠΑΣΟΚ)
ΠΡΟΕΔΡΕΥΩΝ (Νικόλαος Κατσαρός):Ο Κοινοβουλευτικός Εκπρόσωπος του ΚΚΕ κ. Σκοπελίτης έχει το λόγο.
ΣΤΑΥΡΟΣ ΣΚΟΠΕΛΙΤΗΣ: Κύριοι συνάδελφοι, η κατάσταση που επικρατεί στον τομέα της προβολής των θέσεων των πολιτικών κομμάτων και των συνασπισμών από τα ΜΜΕ, κρατικά και μη και κατά τη διάρκεια των προεκλογικών περιόδωναλλά και πέραν αυτών, όχι απλά δεν είναι καλή, αλλά τις περισσότερες φορές είναι και απαράδεκτη. Με τη λειτουργία τους αυτή  παραβιάζεται με τον πιο ωμό, θα έλεγα, τρόπο το δικαίωμα που έχει ο καθένας πολίτης στο να πληροφορείται για τις θέσεις των κομμάτων και τις τοποθετήσεις τους πάνω στα θέματα που τον αφορούν, ένα δικαίωμα που προβλέπεται από το ν.2328/95 που μιλάει για το σεβασμό της πολιτικής πολυφωνίας. Και  η ευθύνη βέβαια γι' αυτήν τη κατάσταση ανήκει στις εκάστοτε κυβερνήσεις. Και ο λόγος είναι γνωστός. Θέλουν μέσα από τον έλεγχο της πληροφόρησης να ελέγχουν την πολιτική ζωή της χώρας  και να κατευθύνουν την ψήφο του λαού σε τέτοια κανάλια που να υπηρετεί  τους δικούς τους στόχους και σκοπούς, που βέβαια δεν είναι άλλοι από τη διατήρησή τους στην κυβερνητική εξουσία.
Η σημερινή Κυβέρνηση του ΠΑ.ΣΟ.Κ. όχι απλά συντηρεί αυτήν τη νοσηρήκατάσταση, αλλά και την τρέφει παραπέρα. Χαρακτηριστική θα έλεγα περίπτωση αυτής της συμπεριφοράς της αποτελεί η πρόσφατη ωμή και απρόκλητη παρέμβαση του Ε.Σ.Ρ. που είχε σαν στόχο τη χειραγώγησή του και η οποία, όπως είναι γνωστό, οδήγησε στην παραίτηση του προέδρου και του αντιπροέδρου του.
Επίσης χαρακτηριστική είναι και η στάση της απέναντι στις δαπάνες των κομμάτων και των Βουλευτών στις προηγούμενες βουλευτικές εκλογές. Ενώ έπρεπε να λειτουργήσει ο σχετικός νόμος, ο 2429/1996, αυτό δεν έγινε και το θέμα έκλεισε όπως όπως και ας είχαμε μια προκλητική υπέρβαση του ορίου δαπανών που αυτός καθορίζει από τα δύο μεγάλα κόμματα.
'Ομως, θα ήθελα να πω, κύριοι συνάδελφοι, ότι και το κόμμα της Αξιωματικής Αντιπολίτευσης έχει τις δικές του ευθύνες γι' αυτήν την κατάσταση που επικρατεί στα Μέσα Μαζικής Ενημέρωσης. Και την έχει, γιατί με την πολιτική που άσκησε όταν ήταν στην κυβέρνηση, έβαλε και αυτό το δικό του λιθαράκι, για να δημιουργηθεί αυτή η κατάσταση.
Είναι δε σίγουρο, κύριοι συνάδελφοι, ότι και αυτό το κόμμα θα έπραττε ό,τι πράττει σήμερα η Κυβέρνηση αν ήταν αυτό στην εξουσία. Εξάλλου έτσι γίνεται εδώ και χρόνια ανάμεσα στα δύο κόμματα και όχι μόνο σ' αυτό το θέμα, αλλά και γενικότερα.  Το κόμμα που έρχεται στην εξουσία να πράττει ό,τι είχε καταγγείλει όταν ήταν στην αντιπολίτευση, το δε έτερο κόμμα να καταγγέλλει το κυβερνών ότι δεν κάνει αυτά που εκείνο έκανε όταν κατείχε τον κυβερνητικό θώκο. Με απλά λόγια, παίζεται και από τα δύο κόμματα ένα θέατρο, λίγο πολύ του παραλόγου, που έχει σαν στόχο βέβαια να δημιουργήσει αυταπάτες στο λαό και να τον παραπλανήσει σε σχέση με τις πραγματικές προθέσεις και τους πραγματικούς στόχους.
Και σε αυτό το παιχνίδι πρέπει να βάλει τέρμα ο λαός μας με την ψήφο του στις ερχόμενες εκλογές. Διαφορετικά το θέμα της σωστής και πλήρους ενημέρωσης του πολίτη γύρω από τις θέσεις των πολιτικών κομμάτων θα παραμείνει να ζητά την απάντησή του, προς δόξα βέβαια των κατά καιρούς υποσχέσεων, που δίνονται για το σεβασμό του δικαιώματος του πολίτη για πλήρη και σωστή ενημέρωση.
Τώρα όσον αφορά την υπό συζήτηση πρόταση νόμου τονίζουμε και σήμερα-όπως τονίσαμε και στην επιτροπή- ότι δεν θα είχαμε καμία αντίρρηση να την υπερψηφίσουμε παρ' όλο που αυτή αφορά μια συγκεκριμένη περίοδο, δηλαδή την προεκλογική περίοδο και αφορά μόνο την πολιτική διαφήμιση. Και δεν θα είχαμε αντίρρηση, εάν μέσα σε αυτήν κατοχυρωνόταν το δικαίωμα της ίσης μεταχείρισης των κομμάτων όσον αφορά το ραδιοτηλεοπτικό χρόνο που διατίθεται σε αυτά. Αυτό όμως δεν γίνεται με τη συγκεκριμένη πρόταση νόμου, αλλά το ζήτημα παραπέμπεται σε απόφαση του Ε.Σ.Ρ., με αποτέλεσμα ο χρόνος να κατανέμεται ανάλογα με τη δύναμη του κάθε κόμματος στις προηγούμενες εκλογές.
Δεν χρειάζεται να τονίσω ότι αυτό συνιστά μια άνιση μεταχείριση των κομμάτων που είχαν πάρει μικρότερα ποσοστά στις προηγούμενες εκλογές και μια πριμοδότηση, μια ενίσχυση των κομμάτων του δικομματισμού. Και αποτελεί άνιση μεταχείριση, αφού δεν δίνεται η ίδια η δυνατότητα σε όλα τα κόμματα να ξεκινήσουν από την ίδια αφετηρία και να διεκδικήσουν με ίσους όρους την ψήφο του λαού. Και σε αυτό το σημείο εστιάζεται η βασική μας αντίρρηση.
'Ομως πέρα απ' αυτό, υπάρχουν και άλλα σημεία με τα οποία εμείς τοΚομμουνιστικό Κόμμα Ελλάδος διαφωνούμε. Για παράδειγμα, κύριοι συνάδελφοι, στο άρθρο 2 παράγραφος 3 αναφέρεται ότι: "Με απόφαση του Ε.Σ.Ρ.  καθορίζονται επίσης και οι όροι, σύμφωνα με τους οποίους γίνεταιο προεκλογικός διάλογος και η δεοντολογία που διέπει τα προεκλογικά μηνύματα και διαφημίσεις των πολιτικών κομμάτων και των συνασπισμών κομμάτων." Τη δεοντολογία, κύριοι συνάδελφοι, ας πούμε ότι την αντιλαμβανόμαστε, αν και εμείς έχουμε τη γνώμη ότι αυτή πρέπει να αποτελεί υπόθεση των ίδιων των κομμάτων. Εκείνο όμως που δεν καταλαβαίνουμε είναι τι εννοείτε με τη λέξη "όροι".
Επίσης μια άλλη διαφωνία μας αναφέρεται στην εκτίμηση που γίνεταιστην εισηγητική έκθεση περί αδυναμίας του ν. 2429/1996 να ελέγξει τις πηγές προέλευσης των εσόδων των κομμάτων και των υποψηφίων Βουλευτών και τις δαπάνες, που κάνουν κατά την περίοδο των εκλογών. Εμείς λέμε ότι σε καμία περίπτωση δεν πρέπει ο έλεγχος να ξεφύγει από τα όρια της Βουλής. Ευθύνη για τις δαπάνες αυτές προβλέπεται από την υφιστάμενηνομοθεσία. Το αν έχουμε κατάφωρη παραβίασή της στις προηγούμενες εκλογές είναι κάθε άλλο παρά ευθύνη δική της. Είναι ευθύνη εκείνων που αρνούνται να την εφαρμόσουν, δηλαδή ευθύνη της Κυβέρνησης.
Επίσης θα ήθελα να τονίσω ότι εμείς είμαστε αντίθετοι στην πολιτική πλαφόν που μπαίνουν. Σε αντίθετη περίπτωση να καθορίζεται πλαφόν που να ανταποκρίνεται στις οικονομικές δυνατότητες όλων των κομμάτων και των μικρών.
'Οσον αφορά τα γκάλοπ σας υπενθυμίζω ότι είμαστε υπέρ της απαγόρευσής τους για όλη την προεκλογική περίοδο, πράγμα που ισχύει και σε πολλές άλλες ευρωπαϊκές χώρες.
Τέλος, κύριε Υπουργέ, θα ήθελα να τονίσω το θέμα που αφορά τις απαγορεύσεις επισκέψεων, εκπροσώπων, Βουλευτών κλπ. σε χώρους δουλειάς που ανήκουν στο δημόσιο, παρ' όλο ότι οι επισκέψεις αυτές δεν δημιουργούν πρόβλημα στην εργασία. Το πρόβλημα αυτό πρέπει να αντιμετωπιστεί άμεσα, γιατί τουλάχιστον για το κόμμα μας αυτό αποτελεί μία άνιση μεταχείριση. Επίσης, πρέπει να αντιμετωπιστεί άμεσα και το θέμα των επισκέψεωνστους χώρους δουλειάς, που ανήκουν στους ιδιώτες.
Για τους λόγους που ανέφερα προηγούμενα εμείς δεν μπορούμε ναψηφίσουμε την πρόταση νόμου.
Ευχαριστώ, κύριε Πρόεδρε.
ΠΡΟΕΔΡΕΥΩΝ (Νικόλαος Κατσαρός): 'Εχω την τιμή να σας ανακοινώσω ότι η Διαρκής Επιτροπή Μορφωτικών Υποθέσεων καταθέτει την έκθεσή της στο σχέδιο νόμου του Υπουργείου Εθνικής Παιδείας και Θρησκευμάτων: "Κύρωση της από4 Δεκεμβρίου 1999 πράξης Νομοθετικού Περιεχομένου: Ομαλή λειτουργία δημοσίων σχολείων πρωτοβάθμιας και δευτεροβάθμιας εκπαίδευσης".
Ο ειδικός αγορητής του Συνασπισμού κ. Κουναλάκης έχει το λόγο. ΠΕΤΡΟΣ ΚΟΥΝΑΛΑΚΗΣ: Κυρίες και κύριοι συνάδελφοι, εγώ νομίζω ότιμε αφορμή το σχέδιο νόμου της Νέας Δημοκρατίας πρέπει να συζητήσουμε με πολύ μεγάλη σοβαρότητα και χωρίς κορώνες από εδώ και από εκεί τα μεγάλα προβλήματα που έχουν σχέση με κρίσιμα θέματα εν όψει των επερχόμενων εθνικών εκλογών.
Κατά τη γνώμη μου είναι θλιβερό το γεγονός ότι στην πολιτική ζωή του τόπου κυριαρχεί το τελευταίο χρονικό διάστημα μία ανόητη εκλογολογία ενώ έχουν παραμεριστεί από τη συζήτηση τα μεγάλα προβλήματα που απασχολούν τον ελληνικό λαό, την ελληνική κοινωνία και τους πολίτες.
Απουσιάζουν επίσης από τη συζήτηση οι όροι διεξαγωγής των εκλογών, ένα εξαιρετικά κρίσιμο ζήτημα, που όφειλε να είναι στο επίκεντρο του ενδιαφέροντος και του Κοινοβουλίου και των κομμάτων, δεδομένου ότι κανείς δεν ξέρει πότε θα διεξαχθούν οι εθνικές εκλογές και  είναι πολύ πιθανόν απ' ό,τι λέγεται, η προσφυγή στις κάλπες εντός δύο ή τριών μηνών.  'Επρεπε, λοιπόν, αυτό το διάστημα να τροποποιήσουμε το νόμο που καθορίζει τον έλεγχο των προεκλογικών δαπανών, κομμάτων και υποψηφίων.
Είμαι μέλος της επιτροπής που ελέγχει τα προεκλογικά έξοδα των κομμάτων και των υποψηφίων Βουλευτών και πρέπει να σας πω ότι πρόκειται για ένα νόμο διάτρητο. Είναι αδύνατον έτσι όπως είναι διαμορφωμένος σήμερα ο νόμος, έτσι όπως λειτουργεί αυτή η επιτροπή να υπάρξει οποιοσδήποτε ουσιαστικός έλεγχος για τα έξοδα των υποψηφίων Βουλευτών και των κομμάτων.
'Επρεπε επίσης να ξέρουμε πώς θα ψηφίσουν οι ετεροδημότες. Θέλω να σας πω δύο λόγια γι' αυτό το θέμα. Μίλησα κάποτε με τον επικεφαλής της εκλογικής καμπάνιας ενός εκ των δύο μεγάλων κομμάτων και μου είχε πει ότι τα τεράστια έξοδα για τα μεγάλα κόμματα είναι δύο: Η τηλεόραση και η μετακίνηση των ετεροδημοτών. Μιλάμε για εκατοντάδες εκατομμύρια δραχμές, που μπορεί να υπερβαίνουν και το δισεκατομμύριο προκειμένου ναμετακινηθούν οι ετεροδημότες. Ξέρετε ότι αυτού του είδους η μετακίνηση από τη μια περιοχή της Ελλάδας στην άλλη, αλλά και από το εξωτερικό στην Ελλάδα ουσιαστικά ισοδυναμεί με εξαγορά της ψήφου των πολιτών αυτών. Διότι είναι γνωστό ότι τα μεγάλα κόμματα τους μετακινούν πληρώνονταςτα έξοδά τους, τα εισιτήριά τους, αεροπορικά και άλλα.
'Επρεπε, λοιπόν, να δούμε πώς θα ψηφίσουν αυτοί οι άνθρωποι. Γιατί λέμε να μην επαναληφθεί το προηγούμενο των ευρωεκλογών και να είναι παραδείγματος χάρη εθελοντική είτε η δυνατότητα να ψηφίσουν εδώ που μένουν είτε να μετακινηθούν μόνοι τους και να απαγορευθεί διά ροπάλου τα κόμματα να πληρώνουν και να μετακινούν τους ετεροδημότες; Τι θα γίνει με τους 'Ελληνες μετανάστες στις χώρες της Ευρωπαϊκής 'Ενωσης, που έχουμε συμφωνήσει ότι πρέπει να ψηφίσουν, αλλά καθυστερούν οι σχετικές νομοθετικές ρυθμίσεις; Θα προχωρήσουμε στον περιορισμό των εκλογικών δαπανών με συγκεκριμένα μέτρα; Πώς θα εξασφαλίσουμε κατά το δυνατόν την ισότιμη πρόσβαση των κομμάτων στα ηλεκτρονικά μέσα ενημέρωσης κατά την προεκλογική περίοδο;Και όταν λέω εγώ προεκλογική περίοδο, κυρίες και κύριοι συνάδελφοι,δεν εννοώ το τελευταίο δεκαήμερο, όπως συμβαίνει συνήθως. Πρέπει οχρόνος αυτός να είναι μεγαλύτερος.
Αύριο έχω καταθέσει μια επίκαιρη ερώτηση γι' αυτά τα θέματα στηνκ. Παπανδρέου και ελπίζω οι απαντήσεις να είναι ικανοποιητικές. Τα κενά είναι τεράστια. Υπάρχει μεγάλη ανησυχία και σε πολίτες και σε πολιτικούς. Υπάρχουν επίσης και προτάσεις. Προτάσεις έχει κάνει η επιτροπή ελέγχουτων δαπανών, στην οποία συμμετέχω. 'Εχουμε βγάλει συμπεράσματα από την πρακτική μας δράση τρία χρόνια τώρα. Προτάσεις έχει κάνει και η Επιτροπή Θεσμών και Διαφάνειας.
Εμείς είχαμε μια συνάντηση με την κυρία Υπουργό. Αποδέχθηκε ότι ο νόμος αυτός έχει τεράστια κενά και υποσχέθηκε τροποποίησή του. Το θέμα, όμως, είναι το εξής: Πότε θα γίνουν όλα αυτά, εφόσον κάθε μέρα είναι δυνατόν να προκηρυχθούν εκλογές; Βεβαίως ο κ. Ρέππας λέει ότι θα εξαντληθεί η τετραετία, αλλά αν διαβάσετε σήμερα δηλώσεις ηγετικών στελεχών του κυβερνητικού κόμματος, αν δείτε τι πιέσεις που ασκούνται από την πλευρά μεγάλων οικονομικών συμφερόντων, θα δείτε ότι κάθε άλλο παρά πιθανό είναι να εξαντληθεί η τετραετία.
Υπάρχει και μία μεγάλη ανησυχία στους πολίτες. Πού πάει το πολιτικό σύστημα της χώρας; Πόσο ανεξάρτητοι είναι σήμερα και θα είναι στο μέλλον οι Βουλευτές και τα κόμματα; Είδατε χθες τον Θεόδωρο Πάγκαλο στηνεκπομπή "Μαύρο Κουτί"; 'Ενα από τα τρία ρεπορτάζ της εκπομπής ήταν αφιερωμένο σε αυτό το θέμα. Ξέρετε τι είπε ο Θεόδωρος Πάγκαλος, ως ηγετικό στέλεχος του ΠΑΣΟΚ; 'Οτι σε λίγο δεν θα υπάρχει κανένας Βουλευτής στις μεγάλες εκλογικές περιφέρειες, που να μην είναι εξαγορασμένος από μεγάλα οικονομικά συμφέροντα, γιατί αλλιώς δεν είναι δυνατόν να εκλεγεί.            Ξέρετε τι σημαίνει αυτό, κυρίες και κύριοι συνάδελφοι; 'Οτι όλα περίπουτα ηγετικά στελέχη των δύο μεγάλων κομμάτων, όλοι αυτοί που διεκδικούννα γίνουν ηγέτες τους ή που είναι ηγέτες τους και διεκδικούν να είναι πρωθυπουργοί της χώρας, είναι σε αυτές τις περιφέρειες. Τι καταλαβαίνει δηλαδή ο πολίτης όταν ακούει αυτά να λέγονται από τον Θεόδωρο Πάγκαλο; 'Οτι δεν υπάρχει ίχνος πλέον ανεξαρτησίας, ότι Βουλευτές και αρχηγοί κομμάτων έχουν υποδουλωθεί πλήρως στα μεγάλα οικονομικά συμφέροντα για να μπορούν να εξασφαλίζουν την εκλογή τους. Αυτή η εικόνα είναι τραγική, είναι θλιβερή.
Διάβασα τα πορίσματα της "MEDIA SERVICE". Τι λέει; 'Οτι το ΠΑΣΟΚ το1999 ξόδεψε μόνο για τηλεοπτικά σποτ πάνω από 3,5 δισεκατομμύρια δραχμές.            Και ρωτάει ο κόσμος: Πού βρέθηκαν τα λεφτά αυτά; Διότι ξέρετε ότι τοχρόνο αυτό ένα κόμμα δεν έχει έξοδα μόνο τα τηλεοπτικά του σποτ, έχει καιπολλά άλλα έξοδα, τα λειτουργικά του, καθώς και άλλου είδουςδιαφημιστικές καμπάνιες κλπ. που σημαίνει πολλά δισεκατομμύρια δραχμές. Το ΠΑΣΟΚ παίρνει ένα ορισμένο ποσό από τον κρατικό προϋπολογισμό. Πόσο είναι αυτό; Δύο, τρία δισεκατομύρια; Τόσα περίπου. 'Ετσι δεν είναι; Τα υπόλοιπα από πού είναι, από συνδρομές των μελών του; Και το ίδιο συμβαίνει και με τη Νέα Δημοκρατία -εγώ δεν θέλω να τα βάλω με το ΠΑΣΟΚ μόνο- σε μικρότερο βαθμό.
'Αρα ο κόσμος διερωτάται: Τι κόμματα είναι αυτά; Ποιο βαθμόανεξαρτησίας έχουν; Τι σχέση πια έχουν με τους πολίτες, με τις αγωνίεςκαι τα προβλήματά του; Από ποιους καθοδηγούνται; Ποια συμφέροντα υπερασπίζονται; Αυτά είναι πολύ μεγάλα ερωτηματικά.
'Ακουσα επίσης σήμερα το πρωί σε μια ραδιοφωνική εκπομπή ότι οι διαφημιστικές εταιρείες λένε ότι για να εκλεγεί ένας Βουλευτής από τα δύο μεγάλα κόμματα στις δύο μεγάλες περιφέρειες, αλλά και σε άλλες, πρέπει κατά μέσο όρο να ξοδέψει εκατό εκατομμύρια (100.000.000) δραχμές. Αυτά για να εκλεγεί και όχι για να διεκδικήσει πρωτιές κλπ. Καταλαβαίνετε τι σημαίνουν αυτά και τι εντύπωση δίνεται στον ελληνικό λαό για τα κόμματα, τους πολιτικούς και τους Βουλευτές.
Αλλά πρέπει να πούμε ότι αυτό το φαινόμενο δεν είναι ελληνικό. Μην σκεπτόμαστε μόνο την Ελλαδίτσα. Το πρόβλημα είναι ότι η Ελλάδα που σήμερα είναι η πιο φτωχή χώρα της Ευρωπαϊκής 'Ενωσης, κάνει την πιο ακριβή προεκλογική καμπάνια. Αυτό είναι πρωτοφανές φαινόμενο που δείχνει και το βαθμό της έλλειψης καθαρών χρηματοδοτήσεων. Σε άλλες χώρες οι υποψήφιοι Βουλευτές ξοδεύουν ελάχιστα χρήματα σε σχέση με τα όσα ξοδεύουν οι 'Ελληνες υποψήφιοι Βουλευτές ιδιαίτερα στις μεγάλες περιφέρειες. Σκεφθείτε όμως τι συμβαίνει γύρω μας. Στη Γερμανία ακριβώς λόγωπαράνομων χρηματοδοτήσεων, εξευτελίζεται ο Κολ, ο μεγαλύτερος ίσως ηγέτης του γερμανικού λαού μετά το Β' Παγκόσμιο Πόλεμο. Είναι υπό διάλυση η γερμανική χριστιανοδημοκρατία, η οποία κυβέρνησε επί ολόκληρες δεκαετίες στη Γερμανία. Στην Ιταλία πριν από μερικά χρόνια κατέρρευσε συνολικά το πολιτικό σύστημα εξαιτίας αυτών των εξαρτήσεων και των παρανόμων χρηματοδοτήσεων. Στο Ισραήλ, κατηγορείται ο Πρόεδρος της Δημοκρατίας ότι πήρε παράνομα χρήματα από τέτοιους χρηματοδότες. Στη Γαλλία σκάνδαλα όπως και στο Βέλγιο.
Τα ίδια, δυστυχώς, συμβαίνουν και στη χώρα μας. Απλώς δεν έχουναποκαλυφθεί. Και εγώ διερωτώμαι αν κάποτε ένας απ'αυτούς δεν ικανοποιηθεί από το κόμμα, το οποίο χρηματοδότησε και βγει και καταγγείλει συγκεκριμένα πράγματα, τι θα γίνει σ'αυτήν τη χώρα. Θα καταρρεύσουν τα πάντα, μην έχετε αυταπάτες. Και πολλές φορές, έτσι αποκαλύπτονται τα σκάνδαλα. Από χρηματοδότες απογοητευμένους και προδομένους, οι οποίοι βγαίνουν κάποια στιγμή και καταγγέλλουν όλα αυτά που έχουν μοιράσει. Τότε τις συνέπειες θα τις υποστεί το δημοκρατικό πολίτευμα, τα κόμματα που χρηματοδοτήθηκαν και οι Βουλευτές που εξαρτήθηκαν από τέτοιου είδους οικονομικές προσφορές.
Είναι σαφές ότι όχι μόνο στην Ελλάδα, αλλά παντού, με αφορμή αυτά τα γεγονότα αυξάνεται κατακόρυφα η κρίση των πολιτικών συστημάτων, η απόρριψη της πολιτικής από τους πολίτες. Μετά απ'αυτά που συνέβησαν στη Γερμανία, έγινε μια σφυγμομέτρηση από το "SPIEGEL". Μόνο 6% των Γερμανών πολιτών πιστεύει στα κόμματα. Το 94% δεν έχει καμία εμπιστοσύνη. Αυτό δεν είναι θέμα ενός κόμματος. Είναι θέμα του δημοκρατικού πολιτεύματος και του πολιτικού συστήματος συνολικά. Εδώ δεν υπάρχουν οι καλοί και οι κακοί. 'Οταν αρχίσει η αμφισβήτηση του κοινοβουλευτικού συστήματος, τότε αμφισβητείται συλλήβδην. Δεν γίνονται επιλογές, καλό και κακό.               Απορρίπτονται όλα. Καταλαβαίνετε τους τεράστιους κινδύνους που υπάρχουνγια το δημοκρατικό πολίτευμα αν οδηγηθούμε σε μια τέτοια στάση των πολιτών απέναντι στα κόμματα και στους πολιτικούς.
'Ενας απ'τους βασικούς λόγους αυτής της απόρριψης είναι το γεγονόςότι οι πολίτες σε όλη την Ευρώπη πια θεωρούν ότι τα κόμματα και οι πολιτικοί εξαρτώνται σε πολύ σημαντικό βαθμό από ισχυρά οικονομικά συμφέροντα. Πρέπει να σας πω ότι είχα και μια προσωπική εμπειρία. Πριν από μερικά χρόνια διαφημιστικές εταιρείες του πολιτικού μάνατζμεντ έκαναν μια πολύ ενδιαφέρουσα συζήτηση στο Στάδιο Ειρήνης και Φιλίας. Πήγα και εγώ να μιλήσω. 'Ηταν και ο κ. Λαλιώτης και άλλοι.
Μίλησα, λοιπόν, για το μέλλον των πολιτικών κομμάτων και είπα ότι πρέπει να ανανεωθούν και να εκσυγχρονιστούν. Τότε όταν ήλθε η σειρά του, σηκώθηκε ένας εκπρόσωπος μιας τέτοιας εταιρείας και μ'έναν απίστευτα κυνικό τρόπο μου είπε "Κύριε Κουναλάκη, με αυτά που λέτε είστε αιθεροβάμων. Ξέρετε ποιο θα είναι το μέλλον των κομμάτων; Να μαζεύουν λεφτά για να χρηματοδοτούν τις εκλογικές τους καμπάνιες, τις οποίες θα αναλαμβάνουμε εμείς".
Προς τα εκεί οδεύουμε και αυτοί είναι οι μεγάλοι κίνδυνοι για τη δημοκρατία. Πρέπει να δούμε με μεγάλη σοβαρότητα αυτά τα ζητήματα και να κάνουμε ό,τι είναι δυνατόν ανεξάρτητα από κομματικές εντάξεις για ναπροστατεύσουμε το κοινοβουλευτικό πολίτευμα, την ανεξαρτησία των Βουλευτών και των πολιτικών κομμάτων. Είναι μια μεγάλη υπηρεσία, που μπορούμε και πρέπει να την προσφέρουμε στον ελληνικό λαό και στη δημοκρατία.
Με τη σημερινή συζήτηση βέβαια, υπάρχει ένα πρόβλημα. Αυτό το σχέδιο νόμου, αφορά τον κ. Ρέππα. Ο κ. Ρέππας μας ακούει με ενδιαφέρον, αλλά δεν είναι και ο αρμόδιος γι'αυτά τα ζητήματα.
Διότι το σχέδιο νόμου αναφέρεται σε ένα πολύ περιορισμένο πρόβλημα, ενώ τα προβλήματα για μένα είναι γενικότερα, ευρύτερα και συνολικότερα. Θα πω τώρα μερικά πράγματα για το σχέδιο νόμου της Νέας Δημοκρατίας. Κατά τη γνώμη μου επιχειρεί να αντιμετωπίσει ένα υπαρκτό βέβαια, αλλάπεριορισμένο θέμα. Είναι σαφές ότι τα περισσότερα χρήματα που ξοδεύονται από τα κόμματα κατά τη διάρκεια του προεκλογικού αγώνα πηγαίνουν στα ηλεκτρονικά μέσα. Δεν υπάρχει καμία αμφιβολία. 'Οπως επίσης είναι σαφές, ότι οι μεγάλες ανισότητες, που υπάρχουν ανάμεσα στους υποψήφιους Βουλευτές έχουν σχέση με τη λιγότερο ή περισσότερο συχνή παρουσία υποψήφιων Βουλευτών σε ηλεκτρονικά μέσα. Βέβαια εδώ υπάρχει μία, αν θέλετε δυνατότητα εξισορρόπησης.
'Εχω μιλήσει με πάρα πολλούς συναδέλφους, οι οποίοι δεν έχουν τηδυνατότητα, δεν προσκαλούνται βασικά στα μεγάλα talk show, για το πώς αντιμετωπίζουν αυτό το πρόβλημα. Και μου λένε οι άνθρωποι, πως στη διάρκεια του προεκλογικού αγώνα ευτυχώς έχουν και τις τοπικές τηλεοράσεις και μπορούν εκεί που έχουν μία εμβέλεια στην περιοχή που εκλέγονται, να έχουν μια δυνατότητα μέσω αυτών των ηλεκτρονικών μέσων να προβάλλονται κατά τη διάρκεια του εκλογικού αγώνα. Εγώ όμως νομίζω ότι αυτό δεν μπορεί να λύσει το πρόβλημα, που μας απασχολεί σήμερα. Κατά τη γνώμη μου χρειάζονται δύο μεγάλα ριζικά μέτρα:Το πρώτο είναι, πώς θα εξασφαλίσουμε από τα ηλεκτρονικά μέσα μια κατά το δυνατόν ισότιμη συμμετοχή. Λέω, κατά το δυνατόν, γιατί εγώ δεν πιστεύω ότι είναι δυνατόν στη διάρκεια του προεκλογικού αγώνα όλα τα κόμματα εξίσου, μικρά, μεγάλα, μεσαία κλπ., να έχουν ακριβώς την ίδια μεταχείριση. Δηλαδή να αρθούν οι σημερινές μεγάλες ανισότητες.
Το δεύτερο θέμα είναι, πώς μπορούμε να εξασφαλίσουμε μία κατά τοδυνατόν επίσης συλλογικότερη συμμετοχή και παρουσία των υποψηφίων Βουλευτών στα ηλεκτρονικά μέσα.
Πρέπει να σας πω ότι στην Ιταλία λύθηκαν τα  προβλήματα αυτά στις τελευταίες εκλογές. Υπήρξαν αυστηρές νομοθεσίες και κανονισμοί, που εξασφάλισαν σε όλους τους υποψήφιους Βουλευτές την παρουσία τους στα ηλεκτρονικά μέσα. Εάν υπάρχει διάθεση και βούληση, όλα μπορούν να λυθούν και να αντιμετωπιστούν.
'Οπως επίσης βέβαια πρέπει, κατά τη γνώμη μου, να δούμε, τι θα γίνειμε αυτά τα τεράστια έξοδα. Εγώ πιστεύω ότι επειδή αυτός ο εκλογικόςαγώνας αναμένεται σκληρός, τα έξοδα των μεγάλων κομμάτων θα εκτιναχθούν στα ύψη, σε δυσθεώρητα ύψη και ένα τεράστιο μέρος από αυτά τα έξοδα, τα οποία θα είναι ύψους πολλών δισεκατομμυρίων δραχμών, θα κινηθούν προς τα ιδιωτικά ηλεκτρονικά μέσα.
Πρέπει να δούμε, πώς είναι δυνατόν να περιορίσουμε αυτά τα πράγματα.  Πώς είναι δυνατόν; Με την πρόταση που κάνει η Νέα Δημοκρατία; Είναι εφικτό; Εγώ δεν νομίζω ότι μπορεί, παραδείγματος χάρη, να αναλάβει το κράτος να πληρώσει το σύνολο της διαφημιστικής καμπάνιας όλων των κομμάτων, διότι αυτό πραγματικά -όπως είπε και ο εισηγητής του ΠΑ.ΣΟ.Κ.θα είναι πολύ ακριβή ιστορία. Αν όμως συμφωνήσουμε ότι θα περιορίσουμε αυτήν την καμπάνια και ότι δεν θα αφήσουμε ανεξέλεγκτα τα κόμματα να διαφημίζονται από το πρωί ως το βράδυ με τηλεοπτικά σπότ κλπ., τότε αυτήη περιορισμένη, ας πούμε, καμπάνια, είναι δυνατόν κατά κάποιον τρόπο να αντιμετωπιστεί και να καλυφθεί όχι αποκλειστικά με τη συμμετοχή του κράτους αλλά και με αυτή.
Πάντως νομίζω ότι αυτή η ιστορία θέλει μία παραπέρα συζήτηση. Με την έννοια αυτή δεν μπορούμε να ψηφίσουμε, έτσι όπως είναι, αυτό το σχέδιο νόμου. Εγώ νομίζω ότι είναι δυνατόν να υπάρξουν λύσεις. Παραδείγματος χάρη, έχουμε το Εθνικό Συμβούλιο Ραδιοτηλεόρασης. Πρέπει αυτό το Συμβούλιο αμέσως -δεν ξέρω βέβαια αν είναι σε θέση- να λειτουργήσει, αν έχουν ξεπεραστεί τα προβλήματα και οι αντιθέσεις, που υπήρχαν. Μακάρι να έχει γίνει αυτό. Να αρχίσει αμέσως να ασχολείται με τα ζητήματα αυτά, τα οποία είναι εξαιρετικά κρίσιμα. Να συγκροτηθεί αμέσως μία διακομματικήεπιτροπή, η οποία επίσης να αρχίσει να εργάζεται και να διαμορφώνει τους κανόνες. Μπορούμε σε διάφορα ζητήματα να βρούμε συναινετικές λύσεις. Και στο θέμα που απασχολεί το σχέδιο νόμου της Νέας Δημοκρατίας είναι δυνατόν να βρεθεί επίσης μία κατά το δυνατόν συνεναιτική λύση. Δεν νομίζω ότι αυτό πρέπει, ντε και καλά, να απασχολήσει τη Βουλή και το νομοθετικό της έργο. Αυτά τα προβλήματα λύνονται με συνεννοήσεις, με υπουργικές αποφάσεις, με κανόνες που διαμορφώνονται από το Εθνικό Συμβούλιο Ραδιοτηλεόρασης ή από τη διακομματική επιτροπή. Εάν πραγματικά υπάρχει βούληση, τα προβλήματα μπορούν να λυθούν γρήγορα.
Tελειώνω με την εξής παρατήρηση: Υπάρχει μία παράδοση στην Ελλάδα όλα αυτά να αρχίσουν να λειτουργούν όταν προκηρυχθούν οι εκλογές. Προσέξτε αυτό θα είναι μία απάτη, διότι έτσι όπως πάμε, είναι πολύ πιθανόν να έχουμε με αιφνιδιαστικό τρόπο προκήρυξη των εκλογών. Δεν ξέρουμε την ημερομηνία τους. Εάν, λοιπόν, ο κύριος Πρωθυπουργός από ό,τι λέγεται σήμερα έρθει στις 8 Φεβρουαρίου και μας πει ότι αρχές Μαρτίου γίνονται οι εκλογές, έως ότου συνεδριάσουν όλα αυτά, διαμορφώσουν κανόνες και εφαρμοστούν να ξέρετε ότι θα έχουν περάσει τα 2/3 της προεκλογικής περιόδου και οι κανόνες θα ισχύσουν για την τελευταία εβδομάδα.
Νομίζω ότι αυτό είναι εμπαιγμός. Αυτά πρέπει να γίνουν γρήγορα καιανεξάρτητα από την ημέρα διεξαγωγής των εκλογών να είναι όλα έτοιμα και να αρχίσουν να λειτουργούν κατά το δυνατόν ακόμη και πριν προκηρυχθούν οι εκλογές. Γιατί να σας πω, αυτό το οποίο εδώ στην Ελλάδα ισχύει, ότι δηλαδή προεκλογική περίοδος είναι είκοσι ημέρες μεταξύ της προκήρυξης και διεξαγωγής, νομίζω ότι είναι λάθος.
Επίσης δεν μπορώ να καταλάβω αυτήν τη συζήτηση, που γίνεται περί της παρατεταμένης προεκλογικής περιόδου κλπ. Βεβαίως εδώ υπάρχει ένα θέμα για το οποίο ευθύνεται η Κυβέρνηση, η οποία δεν δηλώνει πότε θα γίνουν οι εκλογές αλλά από ό,τι παρακολουθώ και ξέρω σε όλες τις ευρωπαϊκές χώρες, η τελευταία χρονιά πριν από τις εκλογές, είναι χρονικά προεκλογική και όλα τα κόμματα προετοιμάζονται για τις εκλογές, συζητούν, κάνουν τις συγκεντρώσεις τους, γενικά ετοιμάζονται. Ποια είναι βέβαια η διαφορά. 'Οτι στις άλλες χώρες γίνεται μία σοβαρή συζήτηση για τις εκλογές, διαμορφώνονται οι κανόνες διεξαγωγής, που εδώ είναι όλα σε εκκρεμότητα, όπως είπα και δεύτερον στο επίκεντρο προεκλογικών συνεδρίων, συζητήσεων κλπ., είναι τα προβλήματα των λαών, το μέλλον τους, τι θα συμβεί τα επόμενα χρόνια και την επόμενη τετραετία και όχι αυτό το οποίο γίνεται εδώ, κατά θλιβερό τρόπο μέχρι τώρα, ποια μέρα θα διεξαχθούν οι εκλογές.      Αυτό για μένα είναι απαράδεκτο. Ευχαριστώ.
ΠΡΟΕΔΡΕΥΩΝ (Νικόλαος Κατσαρός): Κύριοι συνάδελφοι, έχω την τιμή νασας ανακοινώσω ότι τη συνεδρίασή μας παρακολουθούν από τα άνω δυτικά θεωρεία, αφού προηγουμένως ξεναγήθηκαν στην έκθεση "Αρχαίο Ελληνικό Θέατρο", σαράντα έξι μαθητές και δύο συνοδοί - δάσκαλοι από το Δημοτικό Σχολείο "Παιδαγωγική" Πειραιά.
Η Βουλή τους καλωσορίζει.
(Χειροκροτήματα απ' όλες τις πτέρυγες της Βουλής)Ο ειδικός αγορητής του Δημοκρατικού Κοινωνικού Κινήματος, κ.             Τσαφούλιας, έχει το λόγο.
ΓΕΩΡΓΙΟΣ ΤΣΑΦΟΥΛΙΑΣ: Η αντικειμενική και η με ίσους όρους μετάδοση πληροφοριών και ειδήσεων καθώς και προϊόντων του λόγου και της τέχνης απότα Μαζικά Μέσα Ενημέρωσης αποτελεί συνταγματική επιταγή άρθρο 15, παράγραφος2. Πού το είδατε να εφαρμόστηκε; Υπάρχει το άρθρο 15παράγραφος 2; Υπάρχει κανένα άρθρο 15, παράγραφος 2, στην πράξη, στην εφαρμογή, στην αξία του; Το έχουμε κάνει το εμπορεύσιμο είδος, εν ανεπαρκεία. Το πιο εμπορεύσιμο, εν ανεπαρκεία είδος, είναι η διάταξη αυτή του Συντάγματος!Ποια ποιοτική στάθμη των εκπομπών που επιβάλλει η κοινωνική αποστολή και η πολιτιστική ανάπτυξη της χώρας; Η εμπορευματοποίηση της πολιτικής, είναι θέλημα των κομματικών συγκροτημάτων, που κυβερνάνε τη χώρα και της οικονομικής εξουσίας που βρίσκεται πίσω από αυτά. Μη γελιόμαστε, τα Μέσα Μαζικής Ενημέρωσης ανήκουν πρώτα στην οικονομική και μετά στην πιθανολογούμενη ή σε εκείνη που ελπίζουν ότι θα γίνει εξουσία, κομματική αρχή. Εκείνο είναι το οποίο προσδιορίζει το περιεχόμενο και την αποστολή.  Δεν πιστεύουμε κανένας σε τίποτα.
Υπάρχει πρόβλεψη ότι η αξιολόγηση του κοινοβουλευτικού έργου και των εκπροσώπων του ελληνικού Κοινοβουλίου, των Βουλευτών, θα πρέπει να γίνειτις τελευταίες δεκαπέντε ημέρες και τότε θα κριθεί αν έκανε έργο; Πώς θα κριθεί στις δεκαπέντε ημέρες αν έκανε έργο; Η ΝΕΤ, οι ραδιοφωνικοί σταθμοί του κράτους, το Ραδιοτηλεοπτικό Συμβούλιο, τα ιδιωτικά κανάλια, έχουν θάψει τους Βουλευτές. Και έχουν θάψει τους Βουλευτές με την υπογραφή του κ. Ρέππα!Εσείς, κύριε Ρέππα, θάψατε εμάς τους Βουλευτές. Και μας θάψατε για να ικανοποιήσετε ξένα συμφέροντα, για να ικανοποιήσετε εκείνους, οι οποίοι προσδιορίζουν το περιεχόμενο της παραγωγής της εξουσίας, της διατήρησης και του ελέγχου της εξουσίας, αντί να αναπτύξετε, όπως σας είπα στην επίκαιρη ερώτησή μου στη Βουλή, βήμα ελεύθερο των Βουλευτών για όλη την τετραετία με τρεις και τέσσερις και πέντε ώρες την εβδομάδα. Βάζετε την κ. Παναγιωταρέα, βάζετε τον κ. Μαχαίρα, βάζετε τον κ. Παπαναγιώτου να προσδιορίσουν το πολιτικό περιεχόμενο της αποστολής των Ελλήνων Βουλευτών.
Και φταίμε και εμείς οι ίδιοι οι Βουλευτές, που δεν κάναμε αγώνα εναντίον σας, για να σας πούμε ότι είστε ανάξιος για  τη θέση αυτή, ότι μας θάβετε και μας θάψατε για λόγους άλλους και για ξένα συμφέροντα. 
ΠΡΟΕΔΡΕΥΩΝ (Νικόλαος Κατσαρός): Κύριε Τσαφούλια, σας παρακαλώ πάραπολύ, μερικές λέξεις...
ΓΕΩΡΓΙΟΣ ΤΣΑΦΟΥΛΙΑΣ: 'Οχι, θα τα πω όλα. Και αν θέλετε να μεκατεβάσετε από το Βήμα, να με κατεβάσετε να μη μιλήσω.
ΠΡΟΕΔΡΕΥΩΝ (Νικόλαος Κατσαρός): Σας παρακαλώ, δεν μπορεί...
ΓΕΩΡΓΙΟΣ ΤΣΑΦΟΥΛΙΑΣ: Θα τα πω, κύριε Πρόεδρε. Αν δεν με αφήσετε,αποτελεί καταδέσμευση της ελευθερίας του λόγου. Είμαστε στην κρισιμότερη φάση εν όψει των εκλογών και έχουμε υποδουλωθεί στα ξένα συμφέροντα, έχουμε υποδουλωθεί...
ΠΡΟΕΔΡΕΥΩΝ (Νικόλαος Κατσαρός): Κύριε Τσαφούλια, θα σας αφαιρέσω τολόγο. Θα ακούσετε το Προεδρείο. Σας παρακαλώ.
ΓΕΩΡΓΙΟΣ ΤΣΑΦΟΥΛΙΑΣ: Να μου αφαιρέσετε το λόγο...
ΠΡΟΕΔΡΕΥΩΝ (Νικόλαος Κατσαρός): Θα με ακούσετε πρώτα.
ΓΕΩΡΓΙΟΣ ΤΣΑΦΟΥΛΙΑΣ:...διότι ο ελληνικός λαός αυτό θέλει να ακούσει, ότι μου αφαιρέσατε το λόγο για να μην ακούσει την αλήθεια.
ΠΡΟΕΔΡΕΥΩΝ (Νικόλαος Κατσαρός): Θα σας παρακαλέσω πολύ, κύριεΤσαφούλια, είναι πλούσια η ελληνική γλώσσα. Δεν θα ήθελα να ακούω τη λέξη "ανάξιος", όταν απευθύνεσθε σε κάποιον Υπουργό. Θα σας παρακαλέσω πάρα πολύ.
ΓΕΩΡΓΙΟΣ ΤΣΑΦΟΥΛΙΑΣ: Για εμένα ο κ. Ρέππας δεν αναβάθμισε την αξία της έννοιας του κοινοβουλευτικού θεσμού και της αποστολής του Βουλευτή και δεν έβγαλε τους Βουλευτές στο γυαλί τρεις και τέσσερις εβδομάδες, τρεις και τέσσερις και πέντε ώρες στα κρατικά κανάλια, να γίνει ο πνευματικός διαγωνισμός στο  έθνος και να αφήσει ελεύθερο το δρόμο της μεγάλης ευδοκίμησης των Βουλευτών εδώ.
Πού έγινε το έργο αυτό, να αφήσει ανοικτό το δρόμο της μεγάλης ευδοκίμησης; Να γίνει ο πνευματικός διαγωνισμός και επί των τριακοσίων και όσοι εκ των τριακοσίων είναι άξιοι και ικανοί να παλέψουν για τον κοινοβουλευτικό βίο, να παλέψουν  για το κράτος, να παλέψουν για την πολιτεία, θα διαγωνίζονταν, όπως διαγωνίσθηκαν, όταν έκανε ο Γεώργιος Παπανδρέου τη δωρεάν παιδεία και άνοιξε το δρόμο της μεγάλης ευδοκίμησης και σε εκείνους που κατάγονταν από το σχοίνο και τον άγριο πυρόλιθο.
Εδώ όμως δεν γίνεται το ίδιο. Παρουσιάζεται μόνο η κ. Ντόρα Μπακογιάννη, παρουσιάζεται μόνο κ. Σκανδαλίδης, παρουσιάζονται τα επίλεκτα στελέχη. Αυτή είναι η πνευματική  και πολιτική ηγεσία του έθνους; Να μας παρουσιάζετε τους ίδιους και να κάνετε πνευματικό αποκλεισμό, κοινοβουλευτικό αποκλεισμό όλων των άλλων Βουλευτών; Πώς θα διαγωνισθούμε εμείς; Πώς θα μας δει ο λαός για το έργο μας, για τους αγώνες, για την πίστη την οποία έχουμε στο κοινοβουλευτικό μας καθήκον και στους κοινοβουλευτικούς θεσμούς;Πού είναι ο ραδιοτηλεοπτικός σταθμός της Βουλής; Πού είναι εκείνος ο σταθμός, ο οποίος θα έπρεπε να συναγωνίζεται το MEGA, τον ΑΝΤΕΝΝΑ και τα κανάλια της ΝΕΤ; Μίλησε ο κ. Κακλαμάνης. Τι να το κάνω εγώ το γκαράζ της Βουλής; Τι να τα κάνω τα γραφεία; 'Εχει περιεχόμενο  πνευματικής αποστολής το γκαράζ, έχει περιεχόμενο ενημερωτικής  αποστολής, έχει περιεχόμενο λειτουργίας ανάπτυξης της πολιτικής, της φιλοσοφικής και οποιασδήποτε άλλης σκέψης, που έχει σχέση με την ανάδειξη των προβλημάτων του έθνους και του λαού;Μας βάλατε μέσα σε υλικές υποδομές και προσδιορίζετε  ένα ορισμένοκύκλο προσώπων, τα οποία προβάλλετε. Και αυτά τα προβάλλετε και τα δίνετε έτοιμα στο λαό, ότι αυτά αποτελούν την εξουσία, ότι αποτελούν τους μεγάλους σοφιείς του έθνους. Πλάθετε μύθους ψευδείς, δήθεν για τη σωτηρία της πατρίδας, με τη χρησιμοποίηση τεσσάρων, πέντα, δέκα ατόμων.
Επομένως είναι δημοκρατία αυτή; Πώς λειτουργεί το ελεύθερο Βήμα της Βουλής; Πώς λειτουργεί η δημοκρατία; Ο διευθυντής του γραφείου Τύπου του ΔΗ.Κ.ΚΙ. μου είπε ότι πήγαν δικοί μας, εκπρόσωποι του κόμματος -αν θέλετε, μπορώ να σας πω τα ονόματα- και τους είπαν ότι δεν έχουν σκαμνί να κάτσουν. Και τους έδιωξαν.
'Επρεπε να συμμετέχουμε στο Ραδιοτηλεοπτικό Συμβούλιο από την ημέρα που βγήκαμε σαν κόμμα εδώ στη Βουλή και βγήκε απόφαση ενός τμήματος του Συμβουλίου της Επικρατείας, η οποία μας δικαίωσε και πάει στην ολομέλεια και ακόμα δεν υπάρχουμε.
Και σας ερωτώ: Για ποια δημοκρατία μιλάτε; Είμαστε κόμμα. 'Εχετεκανένα ισχυρό λόγο να μας πείτε ότι δεν πρέπει να είμαστε στο Ραδιοτηλεοπτικό Συμβούλιο; Επομένως πώς είναι δυνατόν να υπάρξει δημοκρατία;Σε ενάμιση μήνα έρχονται εκλογές. 'Εχετε προσδιορίσει χρήματα, τρόπο, τόπο και ανάδειξη των προβλημάτων, πώς θα λειτουργήσουμε; 'Οχι, αλλά το αφήνετε τελευταία στιγμή για να το προσδιορίσετε, όπως θέλετε εσείς.
Θα εμπορευθείτε το περιεχόμενο της λειτουργίας των Μέσων ΜαζικήςΕνημέρωσης και στον ιδιωτικό και στο δικό σας τομέα, για να πάρετε την εξουσία. Και γι' αυτό είμαστε ανέτοιμοι όλοι. Και γι' αυτό η δουλειά έχει γίνει μπάχαλο. Και γι' αυτό δεν ξέρουμε τι θα ξοδέψει κάθε κόμμα, πώς θα το  ξοδέψει, από πότε θα το ξοδέψει, πώς θα βγουν οι Βουλευτές στα κανάλια, εάν θα βγουν, τι θα γίνει. Πώς; Γιατί; Διότι τελευταία στιγμή τα αφήνετε όλα, ώστε μέσα στην τελευταία αυτή στιγμή να καθοριστούν οι όροι και οι προϋποθέσεις του παιχνιδιού του πολιτικού εμπορίου, που υπαγορεύεται από την οικονομική εξουσία για να ξαναπάρετε την εξουσία.  Αυτή είναι αλήθεια. Αυτό είναι το περιεχόμενο.
Η πνευματική επαφή και η ενημέρωση δεν υπόκεινται σε περιορισμούς.  Επομένως τα κόμματα και όλοι οι Βουλευτές του Κοινοβουλίου έπρεπε να έχουν τον ίδιο χρόνο ενημέρωσης του λαού. Λέει όμως ότι θα γίνεται ανάλογα με το κόμμα. Είναι μεγάλο το κόμμα της Νέας Δημοκρατίας; Θα πάρει περισσότερο χρόνο. Είναι μεγάλο το κόμμα του ΠΑ.ΣΟ.Κ.; Θα πάρει περισσότερο χρόνο. Είναι μικρότερα τα κόμματα τα άλλα; Θα πάρουν πολύ μικρότερο χρόνο.
Να σας πω: Ο λαός απέξω ο οποίος βλέπει, ακούει, ενημερώνεται και πληροφορείται για όλα τα προβλήματα, θέλει να έχουμε περιορισμένο χρόνο εμείς; Εδώ πνευματική διάδοση του αγαθού του ιδεώδους ή οποιουδήποτε άλλου αγώνα κάνουμε είναι ο ίσος χρόνος, η ίση μεταχείριση της λειτουργίας της μετάδοσης αυτής της πνευματικής επαφής. 'Οταν εμένα με κλείνετε στα δύο-τρία λεπτά και δεν με ακούει κανένας και τον άλλο τον αφήνετε μισή ώρα, είναι δικαιοσύνη αυτή, είναι δημοκρατία;Και ένα άλλο. Τον κόσμο τον έχετε δεμένο; Δηλαδή επειδή είσαστεμεγάλα κόμματα και επειδή έχετε πάρει πολλούς, είστε βέβαιοι ότι εσείς πάλι θα εκλεγείτε και πρέπει να σας ακούν αυτοί οι περισσότεροι, διότι οι περισσότεροι ανήκουν σε σας; Είναι ακίνητα που τα έχετε γράψει στο υποθηκοφυλακείο σας; 'Οχι. Μπορεί αυτόν τον κόσμο, άμα μας αφήσετε ίσο χρόνο να αγωνιστούμε στα Μέσα Μαζικής Ενημέρωσης, γενικότερα στις εφημερίδες, να τον κατακτήσουμε και εμείς. Αυτό πάει να πει δημοκρατία. Να έχουμε ίσες ευκαιρίες, ίσους όρους στη λειτουργία του πνευματικού παιχνιδιού και στη λειτουργία της κατάκτησης, της γνώσης, της ενημέρωσης του αγώνα και της αποστολής μας, ώστε εκεί να συγκριθούν όλα τα κόμματα. 
ΑΧΙΛΛΕΥΣ ΚΑΡΑΜΑΝΛΗΣ: Σε μας τα λέτε; Από εκεί να τα πείτε.
ΓΕΩΡΓΙΟΣ ΤΣΑΦΟΥΛΙΑΣ: Κύριε Καραμανλή, όταν περιορίζεται ο χρόνος σημαίνει το εξής. 'Οτι πιστεύετε στην ολιγαρχία της διάδοσης των ιδεών και των αγώνων και των ιδανικών και της αποστολής.
Θα βάλουμε ίσους όρους, διότι το πράγμα είναι πνευματικό. Λειτουργεί η απονομή της αξίας της έννοιας του πνευματικού αγαθού. Η διάδοση της γνώσης, η πληροφόρηση είναι πνεύμα. Αυτό θα είναι ελεύθερο. Επομένως δεν μπορεί όταν του στερείς την αξία της έννοιας της διάδοσης της πνευματικής του ακτινοβολίας, του πνευματικού προγράμματος, να πούμε ότι αυτός ο άνθρωπος είναι στην ίδια μοίρα με τον άλλο.
Υλιστικά το κρίνει το Ραδιοτηλεοπτικό Συμβούλιο, υλιστικά το κρίνει οΥπουργός και λέει να δοθεί διαφορετικός χρόνος αναλόγως της δύναμης των κομμάτων. 'Οχι, ο λαός είναι ελεύθερος να κρίνει. 'Ισος χρόνος να μας κρίνει όλους. Αυτός είναι ο διαγωνισμός.
'Οταν πάμε να διαγωνιστούμε, όλοι οι διαγωνιζόμενοι έχουν τον ίδιοχρόνο. Επομένως αφού είναι διαγωνισμός για όλους, για να υπάρξουν προϋποθέσεις αναπτύξεως δικής μας που είμαστε μικροί, θα πρέπει να έχουμε τις ίδιες ευκαιρίες διαγωνισμού που έχετε όλοι. Επομένως όταν μας λέτε "εσείς μέσα σε δέκα λεπτά θα παραδώσετε την κόλα, γράψτε ό,τι έχετε να γράψετε και εμείς θα παραδώσουμε την κόλα σε μία ώρα, για να δούμε τι αποτέλεσμα θα έχουμε", οπωσδήποτε θα αποτύχουμε εμείς, διότι μέσα σε δέκα λεπτά δεν μπορούμε να σκεφθούμε.
Δεν υπάρχει, λοιπόν, έτοιμο πρόγραμμα. Το ότι το Ραδιοτηλεοπτικό Συμβούλιο είναι ελεύθερο, ανεξάρτητο κλπ., όπως λέει ο κ.  Ρέππας, δεν έχει καμία σχέση με την πραγματικότητα. Εδώ το πρόγραμμα καταρτίζεται από ανθρώπους όπως ο κ. Μαχαίρας, η κ. Παναγιωταρέα, ο κ. Παπαπαναγιώτου, οι οποίοι έχουν απομονώσει όποιον θέλουν. Καλούν επιλεκτικά, είναι επιλεκτικό τους δικαίωμα. Αυτό το επιλεκτικό τους δικαίωμα το αντλούν από τη λειτουργία της εξουσίας. Τους λέει ο κ. Ρέππας "έτσι θα κάνετε".
Αυτό που λέει ο κ. Ρέππας στην ομιλία του ότι δηλαδή το Ραδιοτηλεοπτικό Συμβούλιο είναι ανεξάρτητο, αδέσμευτο, ακομμάτιστο το βλέπει ο κόσμος. Ο κόσμος βλέπει πώς δεσμεύεται η ελευθερία της διάδοσης των ιδεών, γι' αυτόν το λόγο δεν έχει εμπιστοσύνη στην πολιτική. Γι' αυτό, όπως είπε ο συνάδελφός μου κ. Πέτρος Κουναλάκης, πραγματικά στη Γερμανία το 6% ενδιαφέρεται για την πολιτική και το 94% την απορρίπτει. 'Ετσι θα πρέπει να βαδίσουμε;Λέτε ότι οι συχνότητες ανήκουν στον ελληνικό λαό και στο ελληνικόέθνος. Ποιες συχνότητες; Οι συχνότητες κανονίζονται ανάλογα με τα συμφέροντα και αναλόγως με ό,τι υπάρχει ή δεν υπάρχει.
Θα ήθελα να πω ότι ζήτησα με επίκαιρη ερώτησή μου από τον κ. Ρέππα να καθιερώσει το ελεύθερο βήμα των Βουλευτών στα κρατικά κανάλια. Αν μας έδινε τρεις-τέσσερις ώρες την εβδομάδα φερ' ειπείν, θα μπορούσαμε να περάσουμε και οι τριακόσιοι Βουλευτές από δέκα λεπτά μέσα σε ένα μήνα ή μέσα σε είκοσι μέρες, γιατί θα υπήρχαν κάποιοι που δεν θα πήγαιναν. Γιατί κόβει αυτό το ενδιαφέρον, γιατί κόβει αυτήν την απαίτηση;Επομένως δεν είναι δυνατόν, ενώ έχει περάσει μια τετραετία, να πούμε ότι το έργο μας είναι αυτό που φαίνεται τις τελευταίες δεκαπέντε μέρες.  Θα πρέπει να εμπεδωθεί πίστη στον ελληνικό λαό, σχετικά με το ποιο έργο κάνουμε, τι αποστολή είχαμε, τι δουλειά έχουμε προσφέρει. Θα πρέπει, λοιπόν, να γίνουν αυτά από την αρχή της τετραετίας.
Επομένως θα πρέπει να υπάρξει ένας σωστός ορθολογικός θεσμός διαφάνειας και λειτουργίας του Ραδιοτηλεοπτικού Συμβουλίου με τη διακομματική πλέον, θα μπορούσε να πει κανείς, επικύρωση και έγκριση όλων μας και να προχωρήσουμε καθαρά. Αυτό το πράγμα δεν έχει γίνει και δεν πρόκειται να γίνει ούτε μέχρι τις εκλογές.
Λέμε για 2 Απριλίου ή για 9 Απριλίου. Ας πούμε ότι προκηρύχθηκανεκλογές 2 ή 9 Απριλίου. Πείτε μου ποια ετοιμότητα παρουσιάζουν τα κόμματα, ποια ετοιμότητα παρουσιάζουν οι Βουλευτές, ποια ετοιμότητα παρουσιάζουν όλες οι άλλες προϋποθέσεις για να πάμε σε εκλογές με πραγματική λειτουργία των διαστάσεων εκείνων, των πολιτικών και οικονομικών, που επιτρέπει το Σύνταγμα για να κάνουμε εκλογές. Δεν ξέρουμε ότι χαλούν εκατό εκατομμύρια και διακόσια εκατομμύρια στην Α' και Β' περιφέρεια των Αθηνών οι υποψήφιοι και έχουμε νόμο που να μας λέει ότι δεν θα υπερβαίνουμε τα πέντε ή τα δέκα εκατομμύρια; Πού έγιναν εκλογές με πέντε ή δέκα εκατομμύρια στην Α' ή Β' περιφέρεια Αθηνών ή σε άλλα μεγάλα αστικά κέντρα και πάμε να εφαρμόσουμε το ν. 2526 που λέει ότι είμαστε σύμφωνοι ότι δεν θα δαπανηθούν παραπάνω χρήματα; Εκατομμύρια των εκατομμυρίων θα δαπανηθούν και σ' αυτήν την προεκλογική περίοδο.
Αυτό έγινε λόγω των Μέσων Μαζικής Ενημέρωσης, της εμπορευματοποίησης της πολιτικής ζωής και του τρόπου με τον οποίο εκλέγεται η Βουλή. Και δεν μιλάω γι' αυτήν τη Βουλή αλλά για περασμένες. Υπήρξαν συνάδελφοι που τώρα δεν είναι Βουλευτές, οι οποίοι λόγω οικονομικών μέσων, λόγω της λειτουργίας των μέσων ενημέρωσης, λόγω των εφημερίδων βγήκαν Βουλευτές, ενώ δεν είχαν καμία σχέση με την πολιτική ζωή και μάλιστα έγιναν και Υπουργοί Επικρατείας και αντικατέστησαν τον Ανδρέα Μιχαλακόπουλο, τονΠαπαναστασίου, τους μεγάλους πνευματικούς πολιτικούς ογκόλιθους της εποχής που πέρασε. Επαναλαμβάνω ότι ήταν άνθρωποι οι οποίοι δεν είχαν καμία σχέση με την πολιτική, αλλά τους επέβαλαν τα μέσα ενημέρωσης, τους επέβαλαν τα οικονομικά συμφέροντα, τους επέβαλε η οικονομική ολιγαρχία, τους επέβαλαν οι εφημερίδες, τους επέβαλαν οι εκδότες. Επομένως ποια ισότητα στη λειτουργία των πνευματικών αξιών και στη λειτουργία του πνευματικού διαγωνισμού είσθε έτοιμοι να κάνετε με την ανετοιμότητα αυτή και με ό,τι άλλο επικρατεί εδώ;Θα πούμε, ναι, στην αγωνία της Νέας Δημοκρατίας για την πρόταση πουκάνει. Ναι στην αγωνία των Βουλευτών και των άλλων κομμάτων για διαφάνεια, για καταστατικό χάρτη της λειτουργίας όλων εκείνων των προϋποθέσεων, οι οποίες απαιτούνται για να γίνει ένας ηθικός, τίμιος, πολιτικός αγώνας και να υπάρξει ένα αποτέλεσμα, το οποίο θα διεξαχθεί, θα βγει πράγματι από την αλήθεια και την πραγματικότητα. Διότι εφόσον ο λαός αντιλαμβάνεται ότι αυτό το αποτέλεσμα δεν είναι αποτέλεσμα της αλήθειας και της πραγματικότητας απομακρυνόμαστε πλέον, χάνουμε την πολιτική αξιοπιστία και γινόμαστε εκείνοι, που μας παρουσιάζουν σήμερα όλοι. Αντί να αποτελούμε την πραγματική ηγεσία του έθνους, αντί να αποτελούμε την ικμάδα της ελληνικής κοινωνίας, αντί να είμαστε οι ανώτεροι, βλέπετε πώς καθυβριζόμαστε και από καθηγητάς πανεπιστημίου και από άλλους ότι είμαστε ανάξιοι του σκοπού και της αποστολής, την οποία επιτελούμε.
'Ολα αυτά είναι συνδεδεμένα με τη λειτουργία των Μαζικών ΜέσωνΕνημέρωσης, με τη λειτουργία του Υπουργείου αυτού που εκπροσωπεί ο κ. Ρέππας. Με τη λειτουργία του Υπουργείου που εξαφάνισε τους Βουλευτές, πουέθαψε τους Βουλευτές καθ' όλη τη διάρκεια της τετραετίας, που δεν τους έδωσε το ελεύθερο βήμα να απαντήσουν και να διαγωνιστούν προς τον ελληνικό λαό για τις αξίες που πιστεύουν και να ζητήσουν την ψήφο τους ύστερα από μία πραγματική τετραετή επιμέλεια. Πώς θα γίνει τώρα στις δεκαπέντε ημέρες; Διότι ο κόσμος έχει προβλήματα από την καθ' ημέρα επιβίωση και του το πάνε το φρούτο έτοιμο μέσα από την τηλεόραση, από την εφημερίδα και το φεϊγ-βολάν. 'Εχει απαυδήσει ο λαός, δεν έχει τη δύναμη της ορθής επιλογής. Με μια τέτοια δημοκρατία εμείς δεν συμφωνούμε κύριε Ρέππα, και δεν είμαστε σύμφωνοι, διότι αν συνεχίσετε κατ' αυτόν τον τρόπο θα πουλάτε το ίδιο εμπόρευμα στην ίδια τιμή.
'Οσον αφορά την πρόταση της Νέας Δημοκρατίας, ύστερα από διεξοδικήκαι εμπεριστατωμένη αιτιολογία, ύστερα από πλήρη εμφάνιση όλων των προϋποθέσεων, που απαιτούνται για την ορισμένη πλέον και καταστατική γραφή ενός πιο σαφή και πιο συμπληρωμένου νομοσχεδίου, θα είμαστε στη διάθεσή της για να το φτιάξουμε, να το εμφανίσουμε και τότε να το ψηφίσουμε.
ΠΡΟΕΔΡΕΥΩΝ (Νικόλαος Κατσαρός): Ο Πρόεδρος της Νέας Δημοκρατίας κ.
Κώστας Καραμανλής έχει το λόγο.
ΚΩΝΣΤΑΝΤΙΝΟΣ ΚΑΡΑΜΑΝΛΗΣ (Πρόεδρος της Νέας Δημοκρατίας): Κυρίες και κύριοι συνάδελφοι, η πρόταση νόμου, που συζητάμε σήμερα, κατατέθηκε από εμάς τον περασμένο Μάιο. Εκείνη η πρωτοβουλία μας είχε ως αιτία και ως αφορμή την κοινή διαπίστωση, την πανθομολογούμενη από όλες τις πλευρές διαπίστωση ότι απέτυχε παταγωδώς ο ν. 2429 για τις εκλογικές δαπάνες.
Η προσπάθειά μας απέβλεπε και αποβλέπει στη διαμόρφωση ενός πλαισίου ικανού να διασφαλίζει τις αρχές και της ισότητας και της διαφάνειας στη διαφημιστική προβολή των κομμάτων. 'Εχει ως βασικό στόχο την αυτοπροστασία της πολιτικής και το σεβασμό του δημόσιου συμφέροντος. Εμείς πιστεύουμε ότι ανταποκρίνεται στην καθολική πια αξίωση γιαπερισσότερη ποιότητα στη δημοκρατία μας.
Δύο είναι οι άξονες της πρότασής μας: ο πρώτος αφορά στην παροχή συγκεκριμένου χρόνου στα κόμματα για την προβολή των προεκλογικών μηνυμάτων τους από τη ραδιοτηλεόραση. Βάση για την κατανομή του χρόνου είναι η αρχή της αναλογικότητας και αρμόδιο όργανο, με αποφασιστικό ρόλο, το Εθνικό Συμβούλιο Ραδιοτηλεόρασης, το οποίο εισηγούμαστε μάλιστα να διευρύνεται προεκλογικά ειδικά για το σκοπό αυτό. Να μετέχουν δηλαδή στη συγκεκριμένη περίπτωση εκπρόσωποι όλων των κομμάτων, που κατέρχονται στις εκλογές με συνδυασμούς, που θα μπορούσε να προβλέπεται ότι καλύπτουν τουλάχιστον τα 3/4 της επικράτειας.
Ο δεύτερος άξονας της πρότασής μας προβλέπει ότι η σχετική δαπάνη γιατην αγορά του τηλεοπτικού χρόνου από τα κρατικά και τα ιδιωτικά ραδιοτηλεοπτικά μέσα θα καλύπτεται από την πολιτεία και θα αφαιρείται από το συνολικό ποσό που χορηγείται στα κόμματα ή μία παραλλαγή είναι αυτό, που πριν από λίγο ο εισηγητής μας κ. Κεφαλογιάννης ανέφερε.
Κυρίες και κύριοι συνάδελφοι, αποτελεί κοινή διαπίστωση -έστω και αν δεν ομολογείται από την κυβερνητική πλευρά, επισήμως τουλάχιστον- ότι στις εκλογές του 1996 υπήρξε προφανής καταστρατήγηση του νόμου για τις εκλογικές δαπάνες. Αυτή είναι μια αλήθεια. Μόνο για διαφήμιση οι φανερές δαπάνες, που έγιναν από τα κόμματα, συνολικά, υπερέβαιναν κατά ένα δισεκατομμύριο το συνολικό όριο, που έθετε ο νόμος. Ποιο ήταν το αποτέλεσμα; Να εκτεθεί σοβαρά το πολιτικό σύστημα, ο πολιτικός κόσμος και να αναγκασθεί εκ των υστέρων να φέρει ρυθμίσεις, για να προσαρμόσει το νόμο στις υπερβάσεις του. Το θεσμικό πλαίσιο δηλαδή απεδείχθη ανεπαρκές.  Και η κοινή γνώμη -φυσικό είναι- κατέληγε στη δυσμενέστατη για όλους μας εντύπωση ότι οι νόμοι μπορούν να ισχύουν για όλους μεν, αλλά όχι και για εκείνους που τους ψηφίζουν. Ευθεία δηλαδή πρόκληση από την πολιτική στον πολίτη, αυτή ακριβώς είναι η αρνητική εμπειρία, που αποκομίζει ο τελευταίος και η συνειδητοποίηση, που δημιουργείται στις σχέσεις πολίτη και πολιτικής.
Και έρχομαι σε κάποια πολύ συγκεκριμένα σημεία: πρώτον η δαπάνη της διαφημιστικής καμπάνιας του κυβερνώντος κόμματος στα ραδιοτηλεοπτικά μέσα ανήλθε στο εξαπλάσιο της αντίστοιχης δαπάνης της Νέας Δημοκρατίας. Δεύτερον, οι έντυπες καταχωρίσεις του ΠΑΣΟΚ ανήλθαν στα τετρακόσιαπενήντα εκατομμύρια (450.000.000) δραχμές.
Τρίτον, ο χρόνος προβολής των πολιτικών διαφημίσεων του ΠΑΣΟΚ από τα ραδιοτηλεοπτικά μέσα ανήλθε στο 51%, ενώ ο χρόνος της Νέας Δημοκρατίαςστο 27,8%, περίπου στο μισό δηλαδή, ο χρόνος του Συνασπισμού της Αριστεράς και της Προόδου στο 5%, του Κομμουνιστικού Κόμματος Ελλάδος στο 3,4% και στου ΔΗΚΚΙ στο 1,2%. Περισσότερο από το μισό, δηλαδή, του συνολικού χρόνου πήρε και βεβαίως πλήρωσε το κόμμα που κυβερνά.
Τέταρτον, σύμφωνα με τα στοιχεία της "Media Service", μόνο για τοΜάιο του 1999 θυμίζω, είναι κατά βάση προεκλογική περίοδος των πρόσφατων ευρωεκλογών, η διαφημιστική δαπάνη του ΠΑΣΟΚ ανήλθε στο 1,2 δισεκατομμύριο. 'Ηταν το πρώτο σε δαπάνη διαφημιζόμενο προϊόν, με κόστος προβολής διπλάσιο από το δεύτερο διαφημιζόμενο προϊόν, που ήταν ο ΟΠΑΠ. Ετέθη, λοιπόν, και παραμένει εκκρεμές το ερώτημα, το σοβαρότατο καιαδυσώπητο ερώτημα: πού και πώς βρίσκονται τέτοια τεράστια ποσά; Ετέθη και εξακολουθεί βεβαίως να τίθεται ζήτημα ενός φραγμού για όλους μας, ζήτημα ορίων, τα οποία πρέπει να συμφωνήσουμε, να καθορίσουμε νομοθετικά και, βεβαίως, να σεβαστούμε. Πέρα από την ανισότητα στη διαφημιστική προβολή, που είναι ένα μέγα θέμα από μόνο του, γινόταν ήδη εμφανής μια κραυγαλέα μεροληψία υπέρ του κυβερνώντος κόμματος, από όλες τις πτέρυγες της Βουλής, εντοπίζοντας τάσεις ποδηγέτησης της πολιτικής από οργανωμένα συμφέροντα, τα οποία χρησιμοποιούσαν για το σκοπό αυτό ορισμένα Μέσα Μαζικής Ενημέρωσης. Εμφανίζονταν σοβαρότατοι κίνδυνοι διολίσθησης της πολιτικής σε παράκεντρα εξουσίας, φαλκίδευσης της λαϊκής κυριαρχίας και υπονόμευσης τελικά της ίδιας της δημοκρατίας. Και φαινόταν ταυτόχρονα ότι, μέσα από τις τριγωνικές αυτές σχέσεις, παραγκωνίζονταν σχεδόν το σύνολο του επιχειρηματικού κόσμου, για χάρη των λίγων.
Κυρίες και κύριοι συνάδελφοι, είναι γεγονός ότι το μεγαλύτερο μέρος του προεκλογικού αγώνα διεξάγεται μέσω της ραδιοτηλεόρασης, σήμερα πια, όπως επίσης είναι γεγονός ότι οι μεγαλύτερες προεκλογικές δαπάνες όλων των κομμάτων, αφορούν στη διαφημιστική προβολή τους.
Είναι επομένως επιτακτική, άμεση -θα μου επιτρέψετε να πω υπερήμερη-ανάγκη να βρούμε και να νομοθετήσουμε ένα πλαίσιο αναγκαστικών ρυθμίσεων, το οποίο αφ'ενός θα επιβάλει συμμόρφωση στις συνταγματικές επιταγές για ισότιμη ενημέρωση της κοινής γνώμης απ'όλα τα κόμματα και αφ'ετέρου θα μάχεται αποτελεσματικά τη διαφθορά, την εξάρτηση, τα φαινόμενα παρακμής, που ξέρουμε και στηλιτεύουμε όλοι ή σχεδόν όλοι.
Η πρότασή μας, λοιπόν, αυτή αποβλέπει στον απεγκλωβισμό της πολιτικής από το χρήμα. Στόχος της είναι να διασώσει τελικά την ίδια την πολιτική ή, αν θέλετε, τον πολιτικό πολιτισμό μας και την εικόνα της χώρας. Ναδιαμορφώσει, όπως επιβάλλει το Σύνταγμα, ένα πλαίσιο, που θα διασφαλίζει και ως προς τις εκλογικές δαπάνες των κομμάτων, τις αρχές της ισότητας και της διαφάνειας.
Δεν μπορεί, κυρίες και κύριοι συνάδελφοι, η εφαρμογή  των  νόμων ναεπαφίεται στη βούληση του καθενός. Γι' αυτό ακριβώς με τη δική μας πρόταση εισάγεται η δυνατότητα επιβολής κυρώσεων. Για να αρθεί το καθεστώς της αυθαιρεσίας και της επιβράβευσης του θρασύτερου, που διαμορφώνεται εξαιτίας νόμων, που, δυστυχώς, υπάρχουν μόνο στα χαρτιά, ώστε να απαντηθεί έμπρακτα η επισήμανση των πολιτών ότι δεν είναι δυνατόν εκείνοι που ψηφίζουν νόμους, να είναι εκείνοι που τους αγνοούν. Επιδιώκεται, παράλληλα, η άσκηση αμφίπλευρης πίεσης, αφ'ενός ως προςτην πολιτική και αφ'ετέρου ως προς τη ραδιοτηλεόραση. Προβλέπεται δηλαδή η επιβολή ποινών όχι μόνο στους παραβάτες, κόμματα και υποψήφιους Βουλευτές, αλλά και προς τους παραβάτες σταθμούς και τους κατά περίπτωση υπευθύνους τους.
Δημιουργείται δηλαδή σε τελική ανάλυση ένα πλαίσιο, στο οποίο ηπολιτική ούτε θα εκβιάζει αλλά ούτε θα εκβιάζεται.
Τέλος, ανατίθεται ο έλεγχος για την τήρηση των προβλεπομένων σ'ένα υπερκομματικό όργανο, το Εθνικό Συμβούλιο Ραδιοτηλεόρασης, το οποίο στη συγκεκριμένη περίπτωση, όπως ήδη είπα, μπορεί να διευρύνεται με τη συμμετοχή εκπροσώπων των κομμάτων.
Ακούστηκε, βέβαια, από την κυβερνητική πλευρά ότι αντιφάσκουμε, όταν καταγγέλλουμε το ΕΣΡ και απ'την άλλη προτείνουμε ν'αναλάβει έναν τέτοιο ρυθμιστικό και ελεγκτικό ρόλο. Στο σημείο αυτό όμως, λυπούμαι που το λέω οι εκφραστές της Κυβέρνησης προσποιούνται ότι δεν καταλαβαίνουν. Ξεκάθαρα πράγματα, λοιπόν.
Καταγγέλλουμε ευθέως την Κυβέρνηση για τις παρεμβάσεις της στο ΕΣΡ. Παρεμβάσεις, οι οποίες απροκαλύπτως ανάγκασαν ακόμα και τους εκλεκτούςτης να τα "βροντήξουν". Παρεμβάσεις, που στόχο έχουν να περιορίσουν το ΕΣΡ σ'ένα διακοσμητικό ρόλο και να το μετατρέψουν σ'ένα όργανο, που θα νομιμοποιεί την κυβερνητική αυθαιρεσία. Αυτή είναι η αλήθεια και απεδείχθη περίτρανα σ'όλο το προηγούμενο χρονικό διάστημα.
Εμείς εισηγούμαστε -και δεσμευόμαστε να κάνουμε πραγματικότητα- τηνουσιαστική αναβάθμιση, την ενίσχυση του ΕΣΡ με αποφασιστικές αρμοδιότητες, με προσωπικό και μέσα, αλλά και τη συνταγματική του κατοχύρωση ως ανεξάρτητης διοικητικής αρχής.
Κυρίες και κύριοι συνάδελφοι, απόλυτα συναφές είναι ένα άλλο ζήτημα, το οποίο ήδη παίρνει τεράστιες διαστάσεις. Είναι το ζήτημα της άνισης προβολής των κομμάτων από τη ραδιοτηλεόραση - και ειδικότερα από την κρατική, την ΕΤ1 και τη ΝΕΤ. Η κρατική τηλεόραση, στο τελευταίο διάστημα, έχει καταντήσει κομματικό παραμάγαζο. Προβάλλει ό,τι βολεύει και αγνοεί με συστηματικό τρόπο ό,τι δεν συμφέρει την Κυβέρνηση. Είναι προφανές ότι αυτό είναι το μοναδικό κριτήριο της λειτουργίας και της διαμόρφωσης των δελτίων ειδήσεων από την κρατική τηλεόραση. Τίποτε άλλο.
Τολμώ να πω ότι ξεπέρασε το χειρότερο εαυτό της. Μικραίνει με κυβερνητική ευθύνη η αξιοπιστία της και, θα μου επιτρέψετε να πω, μεγαλώνει η μύτη της. Πινόκιο την κάνατε, κύριοι της Κυβέρνησης, του κατεστημένου και της συντήρησης του κατεστημένου.
Κατ' επανάληψη έχουμε επισημάνει στους υπεύθυνους των προγραμμάτων, στους επικεφαλής αρμόδιους της διοίκησής της, αλλά και στους αρμόδιους της Κυβέρνησης, ότι υπάρχουν κραυγαλέες περιπτώσεις μεροληψίας, ανισότητας στην προβολή και έλλειψης στοιχειώδους αντικειμενικότητας. Μόλις πρόσφατα, Παρασκευή 21 Ιανουαρίου, στα δελτία ειδήσεων της ΕΤ1και της ΝΕΤ είχαμε ένα από τα πιο χαρακτηριστικά παραδείγματα: πρώτο θέμα το συνέδριο της νεολαίας του ΠΑ.ΣΟ.Κ. και πέμπτο, το προσυνέδριο της Νέας Δημοκρατίας. Δώδεκα λεπτά για το ΠΑ.ΣΟ.Κ., δύο λεπτά περίπου για τη Νέα Δημοκρατία. Και, βέβαια, επιλεγμένες εικόνες με προπαγανδιστική μαεστρία, τέτοια που μετέτρεψε ακόμη και τον καρεκλοπόλεμο σε αρραγή ενότητα και διαρκές χειροκρότημα.
(Χειροκροτήματα από την πτέρυγα της Νέας Δημοκρατίας)Κυρίες και κύριοι συνάδελφοι, αυτό, λοιπόν, που κάνει η κρατικήτηλεόραση, δεν είναι πληροφόρηση. Είναι αποπληροφόρηση και, ακόμη χειρότερα, παραπληροφόρηση, είναι κομματική προπαγάνδα, είναι εξάρτηση.  Και, επιτρέψτε μου να πω, είναι ντροπή για το 2000. Μας προσβάλλει όλους.         Μπορεί να έχει η Κυβέρνηση την ευθύνη -και την έχει αποκλειστικά- αλλάμας προσβάλλει όλους, όχι μόνο ως πολιτικούς, αλλά προσβάλλει την ποιότητα του πολιτεύματος. Είναι πρακτική που συναντάται σε αυταρχικά ή ημιαυταρχικά καθεστώτα. Και θέλω να προσθέσω κάτι ακόμη: στις αλλεπάλληλες διαμαρτυρίες, οχλήσεις, επισημάνσεις, παρατηρήσεις μας, μας παρέχονται πάντοτε αφειδώς καθησυχαστικές διαβεβαιώσεις. Ομολογούν την αυθαιρεσία, την προκλητική αμεροληψία, την ανισότητα στην προβολή των κομμάτων, διατείνονται ότι όλα αυτά δεν είναι κατ' εντολήν και υπόσχονται ότι δεν πρόκειται ποτέ να επαναληφθούν παρόμοιες ακρότητες. Την επόμενη, όμως, ημέρα τα πράγματα πάλι γίνονται χειρότερα. Πρόκειται -έτσι ισχυρίζονται οι κυβερνητικοί αρμόδιοι- για υπερβάλλοντα, λέει, ζήλο των στελεχών και των συνεργατών της ΕΤ.
Εμείς, που δεν χωράμε σε αυτό το ιδιότυπο κατεστημένο, επιμένουμε να ερωτούμε: πώς γίνεται όλοι εκείνοι να υπερβάλλουν υπέρ ενός και εναντίον όλων των άλλων; Ποια είναι αυτή η καθεστωτική αντίληψη, που επικρατεί στην κρατική τηλεόραση; Τι τελικά αφήνει όρθιο ο άκρατος κομματισμός; Και τελικά, ποιοι ευθύνονται; Ποιος έχει την πολιτική ευθύνη; Αυτό είναι ένα αμείλικτο ερώτημα.
Κυρίες και κύριοι συνάδελφοι, είναι προφανές ότι η κρατική τηλεόραση έχει την τάση να εξαφανίζει κάθε τι, που προέρχεται από τα αντιπολιτευόμενα κόμματα. Δεν το λέμε ως παρατήρηση, που αφορά μόνο στη Νέα Δημοκρατία, αλλά σ' όλα τα κόμματα. Υποβαθμίζει συστηματικά τις πρωτοβουλίες τους, αγνοεί προκλητικά μείζονος εθνικής και κοινωνικής σημασίας υποθέσεις, επειδή η γνώση και ο προβληματισμός φαίνεται ότι βλάπτουν σοβαρά την υγεία της Κυβέρνησης. Πρώτη στις φιέστες, τελευταία στην ενημέρωση για την ανεργία, για την εγκληματικότητα, για την προκλητικότητα, ακόμη των γειτόνων μας. Περιφρονεί προκλητικά ακόμη και αυτό το Κοινοβούλιο. Το Κοινοβούλιο το  ανακαλύπτει η κρατική τηλεόραση, μόνο όταν εμφανίζεται ο Πρωθυπουργός. Και επειδή ο Πρωθυπουργός δεν το έχει συνήθεια να εμφανίζεται στο Κοινοβούλιο, εξαφανίζεται μαζί του και το έργο της Βουλής. Και θα ήθελα να το επισημάνω ειδικά αυτό προς τον Πρόεδρο και το Προεδρείο του Κοινοβουλίου.
Είναι γνωστό, κυρίες και κύριοι συνάδελφοι, και δεν θα επεκταθώ στο ζήτημα αυτό ότι το Σύνταγμα αντιμετωπίζει εντελώς διαφορετικά τις δύο βασικές κατηγορίες των ΜΜΕ. Σε ό,τι αφορά τον Τύπο, αφού κατοχυρώνει το δικαίωμα έκφρασης και διάδοσης των στοχασμών, διακηρύσσει, θα έλεγα πανηγυρικά, την ελευθερία του και απαγορεύει τη λογοκρισία. Και σωστά.
Σε ό,τι αφορά τη ραδιοτηλεόραση, το Σύνταγμα όχι μόνο δεν κάνει λόγο για ανεξέλεγκτη ελευθερία, αλλά αντιθέτως ορίζει ότι η ραδιοφωνία και η Τηλεόραση τελούν υπό τον άμεσο έλεγχο του κράτους. Προσδιορίζει δε, αμέσως μετά, το σκοπό τους και θέτει συγκεκριμένες επιταγές, ρητές επιταγές.
Αναφέρεται στη δεύτερη παράγραφο του άρθρου 15: "Η Ραδιοφωνία και η Τηλεόραση έχουν σκοπό την αντικειμενική και με ίσους όρους μετάδοση πληροφοριών και ειδήσεων, καθώς και προϊόντων του λόγου και της τέχνης." Προσθέτει, μάλιστα, ότι: "Πρέπει να εξασφαλίζεται η ποιοτική στάθμη των εκπομπών, που επιβάλλει η κοινωνική αποστολή τους και η πολιτιστική ανάπτυξη της χώρας."Ευθέως, λοιπόν, το Σύνταγμα ορίζει ως σκοπό της Ραδιοτηλεόρασης και επιβάλλει στο κράτος να ελέγχει την ανταπόκρισή της στο σκοπό αυτό.  Προχωρεί, μάλιστα, παραπέρα και ορίζει συγκεκριμένα κριτήρια. Πρώτον την αντικειμενικότητα, δεύτερον τη μετάδοση με ίσους  όρους και τρίτον την ποιότητα των εκπομπών.
Είναι, λοιπόν, περισσότερο από προφανές ότι παραβιάζεται σήμερα, στην ουσία, το Σύνταγμα και ότι αποκλειστικά υπεύθυνη είναι η Κυβέρνηση.
Τα όσα τραγελαφικά και απαράδεκτα συμβαίνουν, κατά το τελευταίοδιάστημα, στο Εθνικό Συμβούλιο Ραδιοτηλεόρασης δεν επιτρέπουν -δυστυχώς θα πω- αμφιβολίες για τους υπαιτίους.
Το Σύνταγμα επιβαρύνει το κράτος -και εμμέσως την Κυβέρνηση και τη Βουλή- με την ευθύνη λήψης των μέτρων, που απαιτούνται για την εξασφάλιση της αντικειμενικότητας, των ίσων όρων και της ποιότητας των ραδιοτηλεοπτικών εκπομπών.
Γι' αυτό έχει συγκροτηθεί το Εθνικό Συμβούλιο Ραδιοτηλεόρασης και γι' αυτό έχουν ψηφισθεί οι σχετικοί νόμοι. Μόνο που η Κυβέρνηση ούτε την ανεξάρτητη λειτουργία του Εθνικού Συμβουλίου Ραδιοτηλεόρασης δέχεται ούτε στην εφαρμογή των νόμων δείχνει διατεθειμένη να προχωρήσει. Αντίθεταμάλιστα, χρόνια τώρα, κρατάει το Εθνικό Συμβούλιο Ραδιοτηλεόρασης  χωρίς το αναγκαίο προσωπικό, τα μέσα και τους πόρους, που απαιτούνται για την εκπλήρωση της τόσο σημαντικής και ευαίσθητης αποστολής του.
Κυρίες και κύριοι συνάδελφοι, για όλα αυτά όμως είμαστε υπεύθυνοι όλοι εμείς, που ψηφίζουμε τους νόμους και έχουμε ως αποστολή μας την υποχρέωση να ελέγχουμε την εκτελεστική εξουσία.
Κυρίες και κύριοι συνάδελφοι, υποχρεούται η ραδιοτηλεόραση να ανταποκρίνεται στη συνταγματική επιταγή για αντικειμενικότητα. Και αυτό σημαίνει, πριν από όλα, πληρότητα στην κάλυψη των σπουδαίων γεγονότων, απόδοση της πραγματικής σημασίας, που έχει μια είδηση, και αμεροληψία.
Η δεύτερη σχετική επιταγή του Συντάγματος αφορά στη μετάδοσηπληροφοριών και ειδήσεων με ίσους όρους, πράγμα που σημαίνει απαγόρευση της μονοπώλησης, του αποκλεισμού, της δυσανάλογης προβολής, του ουσιαστικού παραμερισμού ειδήσεων και πληροφοριών. Και όλα αυτά ισχύουν βέβαια τόσο για τα κρατικά όσο και για τα ιδιωτικά ραδιοτηλεοπτικά μέσα. Κυρίες και κύριοι συνάδελφοι, είπαμε -και θέλω να το επαναλάβωσήμερα- όταν καταθέσαμε την πρόταση νόμου για την κατανομή του τηλεοπτικού χρόνου, ότι με την πρωτοβουλία μας αυτή, θέτουμε ενώπιον της Εθνικής Αντιπροσωπείας μια βάση συζήτησης, με στόχο να προάγουμε τη διαφάνεια, την ισότητα και την αυτοπροστασία του πολιτικού κόσμου. Μπορεί ασφαλώς να υπάρξουν και συμπληρώσεις και βελτιώσεις. Δενείμαστε δογματικοί. Πιστεύουμε ότι, εφόσον συμφωνούμε στο σκοπό, μπορούμε από κοινού να βρούμε το καλύτερο δυνατό σε κλίμα συναίνεσης και με διάθεση γόνιμης σύνθεσης των απόψεων και των προτάσεων, που μπορεί να κατατεθούν από κάθε πλευρά της Βουλής.
Εκείνο το οποίο προέχει για μας, εκείνο τελικά, που έχει αξία, δεν είναι αν θα γίνει δεκτή αυτούσια η δική μας πρόταση ή εάν θα υπάρξει κάποια άλλη από οποιαδήποτε πλευρά ή με κυβερνητική υπογραφή.
Εκεί όμως, που αποδίδουμε σημασία και είμαστε αμετακίνητοι είναι ότι πρέπει να εκδηλωθεί, αν υπάρχει, άλλη τέτοια πρωτοβουλία, διότι κάθε καθυστέρηση πια, κάθε μετάθεση του χρόνου είναι ύποπτη και ένοχη.
'Εχουν περάσει οκτώ μήνες από την κατάθεση της πρότασής μας. Από την πλευρά της Κυβέρνησης δεν είδαμε και δεν ακούσαμε τίποτα, τουλάχιστον δημιουργικό, παρά μόνο γεγονότα και εξελίξεις πολιτικής θρασύτητας, αλαζονείας, εμπαιγμού και αυθαιρεσίας. Αυτή είναι η αλήθεια. Επιμένουμε, λοιπόν, στην ίδια κατεύθυνση.
Το ζητούμενο είναι ένα πλαίσιο, το οποίο να υπηρετεί το συγκεκριμένο σκοπό, να βάζει φραγμό στην εξάρτηση της πολιτικής από το χρήμα, να υλοποιεί τις πρόνοιες του Συντάγματος για διαφάνεια και ισότητα στις εκλογικές δαπάνες, να προστατεύει επιτέλους την πολιτική και το δημόσιο συμφέρον, να προάγει την ποιότητα της δημοκρατίας στη χώρα μας. Σ' αυτό, κυρίες και κύριοι συνάδελφοι, δεν έχουμε απλώς δικαίωμα, έχουμε υποχρέωση πολιτική, συνάμα όμως και ηθική να συμπράξουμε όλοι με σύνεση και υπευθυνότητα. Φτάνει -και αυτό θέλω να είναι η κατάληξη των σκέψεών μουνα κατεθυνόμαστε στους στόχους και στους σκοπούς, που όλοι στα λόγια διακηρύσσουμε, με ειλικρίνεια και συνέπεια. Αυτό θα φανεί από τη διάθεση του κατά πόσο θα προχωρήσουμε σε αποφασιστικές ρυθμίσεις άμεσα, εδώ και τώρα. Κάθε αναβολή θα είναι επιβεβαίωση των πιο καχύποπτων σκέψεων. (Χειροκροτήματα από την πτέρυγα της Νέας Δημοκρατίας)
ΠΡΟΕΔΡΕΥΩΝ (Νικόλαος Κατσαρός): Ο κύριος Υπουργός έχει το λόγο. 
ΔΗΜΗΤΡΙΟΣ ΡΕΠΠΑΣ (Υπουργός Τύπου και Μέσων Μαζικής Ενημέρωσης):Κυρίες και κύριοι συνάδελφοι, ο Αρχηγός της Αξιωματικής Αντιπολίτευσης κατέβαλε προσπάθεια επί αρκετή ώρα για να μας πείσει ότι έχουμε δίκιο.  Δεν χρειαζόταν, το γνωρίζουμε. Γνωρίζουμε ότι έχουμε δίκιο, ως Κυβέρνηση, όταν καταγγέλλουμε τη Νέα Δημοκρατία ότι δεν διαθέτει πρόγραμμα, δεν διατυπώνει προτάσεις για την αντιμετώπιση  και τη λύση...
ΑΠΟΣΤΟΛΟΣ ΑΝΔΡΕΟΥΛΑΚΟΣ: Τι δουλειά έχει τώρα αυτό; Πού "κολλάει"; 
ΔΗΜΗΤΡΙΟΣ ΡΕΠΠΑΣ (Υπουργός Τύπου και Μέσων Μαζικής Ενημέρωσης):Χαίρομαι πολύ γιατί με τη στάση σας επιβεβαιώνετε αυτό το οποίο λέω, καταγγέλλοντας ουσιαστικά τον Αρχηγό σας. Είναι ο τρόπος πολιτικής συμπεριφοράς, ο οποίος συνάδει με το περιεχόμενο της πολιτικής σας. ΑΛΕΞΑΝΔΡΟΣ ΠΑΠΑΔΟΓΓΟΝΑΣ: Ας μη μιλάμε τώρα για συμπεριφορά, για ναμην αναφερθούμε στα Πρακτικά της Βουλής.
ΠΡΟΕΔΡΕΥΩΝ (Νικόλαος Κατσαρός): Παρακαλώ πολύ, κύριοι συνάδελφοι.
Ορίστε, κύριε Υπουργέ.
ΔΗΜΗΤΡΙΟΣ ΡΕΠΠΑΣ (Υπουργός Τύπου και Μέσων Μαζικής Ενημέρωσης):'Εχουμε δίκιο όταν λέμε ότι η Νέα Δημοκρατία με γενικόλογους αφορισμούς, με βερμπαλισμό, με ατεκμηρίωτο λόγο προσπαθεί να υποκαταστήσει την προγραμματική και πολιτική ένδειά της. 'Εχουμε δίκιο όταν λέμε ότι είναι απολύτως υποκριτική η πολιτική της στάση. Το προσποιητά διαφορετικό πολιτικό ύφος δεν είναι αρκετό για να καλύψει το προγραμματικό και πολιτικό κενό. Χθες με το προσωπείο του ανένδοτου αγώνα, σήμερα με συναινετικό προσωπείο γίνεται προσπάθεια να παραπλανηθούν οι πολίτες ότι δήθεν η Νέα Δημοκρατία επιτέλους έγινε ένα σύγχρονο κόμμα και απέκτησε πρόγραμμα και προτάσεις.
'Αλλωστε ο εισηγητής της Νέας Δημοκρατία και πολύ περισσότερο ο Αρχηγός της Αξιωματικής Αντιπολίτευσης επιδόθηκε -ας μου επιτραπεί να πω- σε ένα είδος "πολιτικής χρηστομάθειας", με τρόπο κοινότοπο και ανούσιο και έτσι έχει την ψευδαίσθηση ότι για ένα σημαντικό πράγματι θέμα που συζητάμε διατύπωσε και πολιτικό λόγο.
Η Νέα Δημοκρατία με τη συγκεκριμένη πρότασή της αναμασά απόψεις καιιδέες, που είχε διατυπώσει προ δεκαετίας και επαναλαμβάνει, μάλιστα με τρόπο ελλιπέστατο, το ισχύον νομικό πλαίσιο, πράγμα που θα έχω την δυνατότητα να αποδείξω στη συνέχεια.
Είναι άλλωστε κανόνας στη Νέα Δημοκρατία να επιδίδεται στη δημιουργία εντυπώσεων και μόνο. Δεν το έκανε πρόσφατα στο πλαίσιο του προσυνεδρίου της, όταν διατύπωσε προτάσεις για μεγάλα ζητήματα, που αφορούν την αλλαγή διατάξεων του Συντάγματος, όταν γνωρίζει πως τόσο επί της ουσίας οι προτάσεις αυτές γεννούν πολύ μεγάλο προβληματισμό για τις συνέπειές τους, αλλά πολύ περισσότερο όταν είναι απολύτως βέβαιοι ότι δεν έχουν κανένα πρακτικό αντίκρισμα, ότι δεν μπορούν να αποτελέσουν αντικείμενο συζήτησης στην επόμενη Βουλή, όπου πράγματι θα συζητηθούν και θα αποφασισθούν οι προς αναθεώρηση διατάξεις του Συντάγματος; Αλλά, βεβαίως, η Νέα Δημοκρατία όπως αρέσκεται να λέει και σε ένα σύνθημά της, προετοιμάζει απλώς το μέλλον, γιατί το μέλλον της ανήκει, επαναλαμβάνοντας το σλόγκαν γνωστής ιδιωτικής εταιρείας.
Τόσο πολύ δουλεύει για το μέλλον η Νέα Δημοκρατία ώστε να είναιαπούσα από το παρόν; 'Οχι και έτσι, κύριοι συνάδελφοι, της Νέας Δημοκρατίας, να διατυπώνουμε διάφορες απόψεις με τρόπο τόσο γενικόλογο και να αρκούμαστε σε βερμπαλισμό και αφορισμούς, που δεν δίνουν καμία συγκεκριμένη απάντηση.
Και λυπούμαι γιατί ο κ. Καραμανλής προφανώς δεν πληροφορήθηκε τη στροφή κυριολεκτικά του εισηγητή του κόμματός του και επέμεινε στο να αναδείξει δύο προτάσεις, που περιέχονται στην πρόταση νόμου της Νέας Δημοκρατίας, τις οποίες ουσιαστικά εγκατέλειψε ο εισηγητής της Νέας Δημοκρατίας. Και μιλώ για την αγορά χρόνου δίωρης διάρκειας σε κάθε ηλεκτρονικό μέσο ενημέρωσης σε όλη την Ελλάδα ημερησίως από το κράτος, ο οποίος εν συνεχεία θα παραχωρηθεί στα κόμματα για την προβολή τους.  Πράγμα το οποίο ο  κ. Κεφαλογιάννης αντιλαμβανόμενος το αδιέξοδο στο οποίο περιήλθε ως εισηγητής της Νέας Δημοκρατίας, αντικατέστησε με τη δέσμευση αντί της αγοράς του χρόνου αυτού από τα ηλεκτρονικά μέσα ενημέρωσης. Ο κ.  Καραμανλής, όμως, επέμεινε ότι το κράτος μπορεί να αγοράσει αυτόν το χρόνο και μάλιστα η δαπάνη αυτή ζήτησε -όπως προβλέπει άλλωστε η πρόταση νόμου- να αφαιρεθεί από την τακτική δαπάνη του κρατικού προϋπολογισμού, με την οποία τα κόμματα χρηματοδοτούνται για να αναπτύξουν την πολιτική δραστηριότητά τους.
Η δαπάνη για την αγορά αυτού του χρόνου, κυρίες και κύριοι συνάδελφοι, ξεπερνά τα εκατό δισεκατομμύρια δραχμές. Η Νέα Δημοκρατία ζητά να αφαιρέσουμε αυτό το ποσό, αυτήν τη δαπάνη των εκατό και πλέον δισεκατομμυρίων δραχμών από το ποσό των δέκα δισεκατομμυρίων δραχμών ετησίως ή το ποσό των περίπου τεσσάρων δισεκατομμυρίων, που αποτελεί την κρατική επιχορήγηση, οικονομική ενίσχυση των κομμάτων κατά την προεκλογική περίοδο.
(Στο σημείο αυτό την Προεδρική 'Εδρα καταλαμβάνει ο Ε' Αντιπρόεδροςτης Βουλής κ. ΔΗΜΗΤΡΙΟΣ Β. ΚΩΣΤΟΠΟΥΛΟΣ)Τόσο πρόχειρη η πρόταση της Νέας Δημοκρατίας!Η πρόταση αυτή διατυπώθηκε, κυρίες και κύριοι συνάδελφοι, εν όψει της έναρξης προεκλογικής περιόδου για τις ευρωεκλογές του παρελθόντος Ιουνίου και ενώ υπογράφεται από το σύνολο σχεδόν των Βουλευτών της ΝέαςΔημοκρατίας, είναι αξιοσημείωτο ότι στο πλαίσιο λειτουργίας της διακομματικής επιτροπής που συστήθηκε, όπως και σε ανάλογες περιπτώσεις στο παρελθόν στο Υπουργείο Εσωτερικών, οι εκπρόσωποι της ΝέαςΔημοκρατίας όχι μόνο δεν υπερασπίστηκαν τις διατάξεις αυτής της πρότασης νόμου, αλλά δεν έκαναν καν μνεία αυτής της πρότασης του κόμματός τους.  Την αγνόησαν, την εγκατέλειψαν, όπως σήμερα έκανε άλλωστε και η Νέα Δημοκρατία, η οποία επεχείρησε, άτεχνα βέβαια, μία υπέρβαση της πρότασης την οποία συζητούμε, οδηγώντας τη συζήτηση σε χίλια άλλα θέματα, τα οποία βεβαίως είναι σημαντικά, αλλά δεν έχουν οποιαδήποτε σχέση με την πρόταση νόμου που έχει κατατεθεί.
Με βάση, λοιπόν, τον Κανονισμό της Βουλής, μπορούμε να πούμε ότι ηπρόταση αυτή ουσιαστικά απεσύρθη από τους Βουλευτές, που την έχουν καταθέσει. Εγκαταλείφθηκε, δεν υιοθετείται πλέον, είναι έκθετη. Είναι έκθετοι και όσοι την υπέγραψαν και την κατέθεσαν.
'Ολα έχουν την εξήγησή τους βέβαια, γιατί είναι γνωστό πως αν δεν ξέρεις πού θέλεις να πας, τότε όποιον δρόμο και αν διαλέξεις είναι το ίδιο. Αυτή είναι η περίπτωση της Νέας Δημοκρατίας. Σηκώνει, κατά την πολιτική που ακολουθεί του "βλέποντας και κάνοντας", σημαία ευκαιρίας και έχει δράσεις σπασμωδικές κατά την περίσταση, χωρίς όμως όλα αυτά να αποτελούν πολιτική πρόταση. Η συγκεκριμένη δε πρόταση, επαναλαμβάνω ότι είναι πρόχειρη, ατεκμηρίωτη, υποκριτική και παλαιοκομματική.
Είναι πρόχειρη γιατί ουσιαστικά επαναδιατυπώνει και μάλιστα αφήνοντας πολλά κενά, διατάξεις που το πνεύμα και το γράμμα τους αποτελούν πολιτικό κεκτημένο. Είναι ο ν. 2623 και ο ν. 2429. Αν διαβάσετε το περιεχόμενο των ισχυόντων νόμων και το περιεχόμενο της πρότασης νόμου της Νέας Δημοκρατίας θα δείτε ότι πρόκειται για μία ατελή αντιγραφή.
Δεν εισφέρει τίποτα το νέο. Η μόνη νέα ιδέα που διατυπώνεται είναι η αγορά χρόνου δίωρης διάρκειας σε κάθε ηλεκτρονικό μέσο ενημέρωσης προκειμένου να διατεθεί στα πολιτικά κόμματα. Πρέπει να πω ότι αυτή η ιδέα διατυπώνεται χωρίς προηγουμένως να έχει προηγηθεί μελέτη. Δεν τεκμηριώνεται η αξία και το εφικτό αυτής της επιλογής.
Κατά την παρουσίαση της συγκεκριμένης πρότασης από τους συναδέλφουςτης Νέας Δημοκρατίας, με πομπώδη μάλιστα τρόπο, έγινε μεταξύ των άλλων αναφορά και στις συμβάσεις παραχώρησης που η Κυβέρνηση αρνείται ακόμα να υπογράψει με τα ιδιωτικά ηλεκτρονικά μέσα ενημέρωσης προκειμένου μέσω αυτών των συμβάσεων να τα δεσμεύσει σε ορισμένες υποχρεώσεις μεταξύ των οποίων θα είναι και η υποχρέωση να διαθέτουν χρόνο για να καλύψουν τα κόμματα την προεκλογική τους δραστηριότητα. Αγνοούν προφανώς ή τους διέφυγε, διότι αυτό είναι δείγμα προχειρότητας ότι οι συμβάσεις παραχώρησης δεν προβλέπεται να υπογραφούν μέσω του ισχύοντος νομικού πλαισίου.
Προβλέπονται στο νόμο 1866/89 αλλά δεν προβλέπονται στο νόμο 2328 που ισχύει, όπου για τη χορήγηση αδειών ακολουθείται η διαγωνιστική διαδικασία. Σύμβαση παραχώρησης προβλέπεται εκεί όπου δεν έχουμε τεχνικούς περιορισμούς. Μιλώ για τον ψηφιακό κόσμο, όπου δεν έχουμε τον τεχνικό περιορισμό που συναντάμε στις αναλογικού χαρακτήρα συχνότητες.  Πρέπει μέσω διαγωνιστικής διαδικασίας εκεί να επιλεγούν οι καλύτεροι προκειμένου να εκπέμψουν στον περιορισμένο αριθμό συχνοτήτων.
Αλλά στη μέσω, ψηφιακής τεχνολογίας, εκπομπή ραδιοτηλεοπτικών προγραμμάτων με βάση τον ν. 2644 προβλέπεται η σύμβαση παραχώρησης.  Μεταξύ των άλλων προβλέπεται ότι θα παραχωρείται δωρεάν χρόνος σε δημόσιες υπηρεσίες και στη Βουλή για την ανάδειξη των δραστηριοτήτων τους. 'Ετσι απαντώ και στην κριτική κάποιου συναδέλφου λέγοντας ότι στην πρώτη σύμβαση παραχώρησης, που υπογράψαμε για την παροχή τέτοιων συνδρομητικών υπηρεσιών έχουμε προβλέψει -η ρύθμιση είναι λεπτομερέστατη και πρωτοποριακή- να παραχωρείται χρόνος σε δημόσιες υπηρεσίες. Μάλιστα στην πρώτη θέση του ηλεκτρονικού οδηγού του προγράμματος βρίσκεται η Βουλή, ώστε να μεταδίδει τις εργασίες της και όποιο άλλο πρόγραμμα επιλέγουν οι αρμόδιες υπηρεσίες της.
Η πρόταση αυτή είναι ατεκμηρίωτη γιατί ενώ φιλοδοξεί ή υποκρίνεταιότι φιλοδοξεί να ρυθμίσει ένα νευραλγικό πεδίο της δημόσιας ζωής αρκείται σε γενικόλογες αναφορές χωρίς προβλέψεις και προτάσεις που να δικαιώνουν αυτήν τη φιλοδοξία. Πρέπει να σας πω ότι η ανάθεση ενός τέτοιου ρόλου στοΕθνικό Συμβούλιο Ραδιοτηλεόρασης έχει κριθεί αντισυνταγματική στο παρελθόν. Και αυτό γιατί όπως είπα στην αρχή η πρόταση που διατυπώνεται από τη Νέα Δημοκρατία είναι επανάληψη μιας παλαιότερης πρότασης, που είχε διατυπωθεί πάλι από την πλευρά της προ δέκα ετών. Και τότε εκείνη η πρόταση είχε κριθεί αντισυνταγματική, γιατί δεν επιτρέπεται κατά το Συμβούλιο Επικρατείας να αναθέτεις σε ένα όργανο, όπως είναι το Εθνικό Συμβούλιο Ραδιοτηλεόρασης, τη δυνατότητα να ρυθμίζει τέτοιας μορφής θέματα χωρίς προηγουμένως να έχεις ορίσει εσύ όχι μόνο τα ποσοτικά, αλλά και τα ποιοτικά κριτήρια, βάσει των οποίων θα λάβει τις αποφάσεις του.
Το άρθρο 30 του ν. 2429 θα δείτε ότι είναι απείρως αναλυτικότερο και είναι πολύ πιο περιεκτικό και αποτελεσματικό από αυτά τα οποία προτείνουν οι συνάδελφοι της Νέας Δημοκρατίας με την πρόταση νόμου.
Αυτή η πρόταση είναι υποκριτική, γιατί στο όραμα της διαφάνειας χρησιμοποιεί ουσιαστικά αυτό το κείμενο ως πρόσχημα, για να διατυπώσει ισχυρισμούς που ενώ είναι εκτός πραγματικότητας, έχουν επιπτώσεις για το πολιτικό σύστημα, με αναπόδεικτες κατηγορίες, με την επίταση της σύγχυσης, με τη δημιουργία ενός κλίματος γενικευμένης καχυποψίας για τους πολιτικούς και την πολιτική, ως λειτουργία. Πιστεύετε ότι βοηθούμε να ξεπεραστεί η κρίση ή μήπως την εντείνουμε;Τελικώς τα αποτελέσματα είναι πολύ διαφορετικά από αυτά που επιδιώκουμε, εάν αυτός είναι ο τρόπος με τον οποίο επιχειρούμε να προσεγγίσουμε τα προβλήματα και να τα λύσουμε.
'Ενα κραυγαλέο παράδειγμα υποκρισίας -μια και μιλώ για υποκριτική πρόταση- είναι αυτό που αναφέρει το κείμενο της πρότασης νόμου της Νέας Δημοκρατίας στην αρχή.
Στην εισηγητική έκθεση θα δείτε, στην παράγραφο 4, εδάφιο 3, μεταξύτων άλλων, ότι αναφέρεται το εξής: "Η συμμετοχή στην πολιτική διαδικασία των μέσων ενημέρωσης και εφαρμογή των κανόνων προπαγάνδας και της ψυχολογίας της μάζας οδηγεί σε έξαρση και το θλιβερό φαινόμενο της αρνητικής προεκλογικής προπαγάνδας, που στρέφεται κατά των αδυναμιών του αντιπάλου, υποκαθιστώντας την προβολή των ιδεών και προγραμμάτων των διεκδικούντων την εκλογή τους και την ανάληψη της πολιτικής εξουσίας". Αυτό ισχυρίζεται ότι θέλει να πολεμήσει η Νέα Δημοκρατία. Και είναι ημέθοδος -το θυμάστε πολύ καλά- που χρησιμοποίησε στις πρόσφατες ευρωεκλογές. Δεν χρησιμοποίησε αυτήν την περίφημη αρνητική διαφήμιση, την οποία όλοι καυτηρίασαν και την οποία μάλιστα δεν υπέγραφε; Γι'αυτό λέω υποκριτική την πρόταση.
Αυτήν την αρχή έρχεται να υπερασπισθεί η Νέα Δημοκρατία με τηνπρότασή της, όταν στην πράξη την καταρράκωσε και θέλει να γίνει πιστευτή; Κυρίες και κύριοι συνάδελφοι, η πρόταση αυτή είναι καιπαλαιοκομματική. Και είναι παλαιοκομματική, γιατί ενώ πραγματικά αφορά μια σημαντική λειτουργία και υπογράφεται από τον Αρχηγό της Νέας Δημοκρατίας και το μεγαλύτερο αριθμό των Βουλευτών της, κατατίθεται μετά την πομπώδη ανακοίνωσή της λίγες ημέρες πριν από την έναρξη της προεκλογικής περιόδου των ευρωεκλογών, ασφαλώς για να εξυπηρετηθούν οι επικοινωνιακές ανάγκες του κόμματος της Αξιωματικής Αντιπολίτευσης. 'Ενα τέχνασμα, θα έλεγα, ήταν αυτό, κατώτερο βεβαίως του επιπέδου στο οποίο έπρεπε να κινείται ένα μεγάλο κόμμα. Αλλά είναι γνωστό ότι η Νέα Δημοκρατία είναι μαθητής της μεγάλης σχολής των μικρών τεχνασμάτων!Είναι επίσης δείγμα παλαιοκομματισμού, ότι η πρόταση νόμου της ΝέαςΔημοκρατίας χρησιμοποιήθηκε εκείνη την περίοδο μόνο και μόνο, όπως είπα, για τη δημιουργία εντυπώσεων και μετά εγκαταλείφθηκε. Είχε προφανώς εξυπηρετήσει τους στόχους, τους οποίους επεδίωκε να πετύχει η Νέα Δημοκρατία και αυτό της ήταν αρκετό. Ουδεμία συζήτηση προκλήθηκε.  Βεβαίως η συνέχεια δόθηκε από την Κυβέρνηση, μέσω της αρμοδίας Υπουργού.    Θα έλθω σε αυτό.
Επαναλαμβάνω ότι αυτή η πρόταση νόμου -γιατί η περισσότεροισυνάδελφοι δεν μίλησαν για την πρόταση νόμου, μίλησαν για άλλα θέματα-αποδείχθηκε ότι ήταν μια καλή αφορμή να συζητήσουμε σημαντικά θέματα. Αλλά δεν είδα να υπάρχει υπεράσπιση αυτής της πρότασης απ'όσους είχαν την πρωτοβουλία να την υπογράψουν και να την καταθέσουν.
Επί της ουσίας, λοιπόν, μπορώ να πω, ότι το άρθρο 1 της πρότασηςνόμου αναφέρεται στο πεδίο εφαρμογής. Τίποτα το σημαντικό.
Στο άρθρο 2 γίνεται λόγος για την παραχώρηση του χρόνου δίωρηςδιάρκειας στα κόμματα, τον οποίο θα αγοράσει από τα ηλεκτρονικά μέσα ενημέρωσης το κράτος. Ανατίθεται αυτό στο Συμβούλιο Ραδιοτηλεόρασης. Επαναλαμβάνω ότι είναι αμφίβολης συνταγματικότητας μια τέτοια διάταξη, όπως αναφέρεται στην υπ'αριθμ. 930/90 απόφαση της ολομέλειας του Συμβουλίου της Επικρατείας.
Μπορώ να διαβάσω αποσπάσματα της απόφασης ή τις προτάσεις τωνεισηγητών...
ΠΡΟΚΟΠΗΣ ΠΑΥΛΟΠΟΥΛΟΣ: Διαβάστε το.
ΔΗΜΗΤΡΙΟΣ ΡΕΠΠΑΣ (Υπουργός Τύπου και Μέσων Μαζικής Ενημέρωσης): Σαςπαρακαλώ!...για το πώς...
ΕΜΜΑΝΟΥΗΛ ΚΕΦΑΛΟΓΙΑΝΝΗΣ: Του '90 είναι αυτή η απόφαση;ΔΗΜΗΤΡΙΟΣ ΡΕΠΠΑΣ (Υπουργός Τύπου και Μέσων Μαζικής Ενημέρωσης):Βεβαίως. Μην ψάχνετε, είναι στη διάθεσή σας.
Γιατί όπως σωστά αναφέρεται, για την εξασφάλιση της τήρησης των πιοπάνω αρχών, είναι αναγκαίο να θεσπιστούν είτε από το νομοθέτη...
ΑΝΝΑ ΜΠΕΝΑΚΗ-ΨΑΡΟΥΔΑ: Ε, να λοιπόν.
ΔΗΜΗΤΡΙΟΣ ΡΕΠΠΑΣ (Υπουργός Τύπου και Μέσων Μαζικής Ενημέρωσης): Μιαστιγμή.
...είτε βάσει ειδικής νομοθετικής εξουσιοδότησης από τον κανονιστικόως δρώσα διοίκηση, οι βασικοί και κύριοι τουλάχιστον κανόνες που αναφέρονται στην κοινή για όλα τα κόμματα αφετηρία και τα αντικειμενικά κριτήρια της περαιτέρω διαφοροποίησης μεταχείρισής τους.
ΠΡΟΚΟΠΗΣ ΠΑΥΛΟΠΟΥΛΟΣ: Ε, λοιπόν;
ΔΗΜΗΤΡΙΟΣ ΡΕΠΠΑΣ (Υπουργός Τύπου και Μέσων Μαζικής Ενημέρωσης): Εσείς, πέραν της αγοράς του δίωρου χρόνου δεν κάνατε καμία άλλη αναφορά σε άλλα κριτήρια.
Και πρέπει να πω -και μελετήστε τις εισηγήσεις των μελών του Συμβουλίου της Επικρατείας- ότι αναφέρομαι σ'αυτό το οποίο είπε ο εισηγητής δικαστής τότε ο κ. Κουβελάκης. Αναφέρω αποσπάσματα: Δεν μπορεί η δημιουργούμενη ανεξάρτητη διοικητική αρχή να έχει εξουσία κύριας κανονιστικής ρύθμισης. Ο ρόλος της ανεξάρτητης αρχής, είναι ρόλος ενδιάμεσου μεταξύ των πολιτικών επιλογών που ανήκουν στους πολιτικά υπεύθυνους και στη διαχείριση της περιουσίας και παρακολούθηση της εφαρμογής των πολιτικών επιλογών, που ήδη εκφράστηκαν με κανονιστική ή τυπικά νομοθετική ρύθμιση.
ΠΡΟΚΟΠΗΣ ΠΑΥΛΟΠΟΥΛΟΣ: Αυτό, λοιπόν.
ΔΗΜΗΤΡΙΟΣ ΡΕΠΠΑΣ (Υπουργός Τύπου και Μέσων Μαζικής Ενημέρωσης): Καιπρέπει να πω ότι τόσο η ισχύουσα ρύθμιση, το άρθρο 30 του ν.2429/96 όσο και η προγενέστερη, αναφέρονται σε κάποια γενικά έστω κριτήρια-ρύθμισης, κάτι το οποίο παραλείπει να κάνει εντελώς η πρόταση νόμου της Νέας Δημοκρατίας, πράγμα το οποίο αποδεικνύει και αυτό την προχειρότητα και τον παλαιοκομματικό χαρακτήρα αυτής της πρωτοβουλίας.
Κυρίες και κύριοι συνάδελφοι, γίνεται λόγος για τις δαπάνες τωνκομμάτων. Ασφαλώς δημιουργείται προβληματισμός γιατί οι δαπάνες κινούνται σε υψηλά επίπεδα. Πρέπει να πω όμως ότι, όσον αφορά τις δαπάνες, όσον αφορά επίσης και την προβολή των κομμάτων κατά την προεκλογική περίοδο, τουλάχιστον στις πρόσφατες ευρωεκλογές, υπήρξε έλεγχος από τα αρμόδια όργανα, από το Συμβούλιο Ραδιοτηλεόρασης και από την επιτροπή οικονομικού ελέγχου. Και έχουμε την άποψή τους, τη θέση τους, την απόφασή τους που διαπιστώνει ότι η δραστηριότητα των κομμάτων και στις δύο περιπτώσεις είτε αυτό έχει σχέση με την προβολή τους, μέσω των ηλεκτρονικών μέσων ενημέρωσης είτε με τη δαπάνη για τις προεκλογικές δραστηριότητες, κινείται εντός των πλαισίων που έχουμε θεσπίσει.
Το ΠΑΣΟΚ, έχει ανακοινώσει απολογιστικά τις δαπάνες που έκανε.  Λυπούμαι γιατί συνάδελφοι επανέρχονται σ'αυτό το θέμα, ισχυριζόμενοι ότιξεπεράσαμε το όριο, που έχει τεθεί. Δεν είναι αληθές.
Το ύψος των δαπανών του κάθε κόμματος είναι στη διάθεση παντόςενδιαφερομένου, πολύ περισσότερο των συναδέλφων. Η επιτροπή οικονομικού ελέγχου, έχει όλα αυτά τα στοιχεία στη διάθεσή της και ομοφώνως έχει καταλήξει ότι δεν έχουμε υπέρβαση δαπανών. Είναι προσφορά στο πολιτικό σύστημα και τα κόμματα το να χρησιμοποιούμε τέτοιου είδους αστήρικτες κατηγορίες, μη δεχόμενοι αυτό που ομοφώνως και με τη δική σας δηλαδή συμμετοχή έχει δεχθεί η Επιτροπή Οικονομικού Ελέγχου;
ΕΜΜΑΝΟΥΗΛ ΚΕΦΑΛΟΓΙΑΝΝΗΣ: Αλλάξαμε, κύριε Υπουργέ, το νόμο. Τοκαταλάβατε αυτό;
ΔΗΜΗΤΡΙΟΣ ΡΕΠΠΑΣ (Υπουργός Τύπου και Μέσων Μαζικής Ενημέρωσης): Ακούστε, για το παρελθόν όσον αφορά την απάλειψη από το υπολογιζόμενο ποσό του ειδικού φόρου του ΦΠΑ και του αγγελιοσήμου η απόφαση αυτή ήταν ομόφωνη.
ΕΜΜΑΝΟΥΗΛ ΚΕΦΑΛΟΓΙΑΝΝΗΣ: Τι θα πει ομόφωνη;
ΔΗΜΗΤΡΙΟΣ ΡΕΠΠΑΣ (Υπουργός Τύπου και Μέσων Μαζικής Ενημέρωσης): Και ακολουθεί  ρύθμιση του παρελθόντος την οποία δέχθηκαν όλοι. Και μην προκαλείτε, κύριε Κεφαλογιάννη.
ΕΜΜΑΝΟΥΗΛ ΚΕΦΑΛΟΓΙΑΝΝΗΣ: Προκαλώ, κύριε Υπουργέ!
ΔΗΜΗΤΡΙΟΣ ΡΕΠΠΑΣ (Υπουργός Τύπου και Μέσων Μαζικής Ενημέρωσης): Η Νέα Δημοκρατία όμως, για να απαντήσω έτσι στον κ. Κεφαλογιάννη, διαπιστώθηκε από έλεγχο που έγινε -ακούστε κυρίες και κύριοι συνάδελφοι- ότι έχει δοσοληψίες με μέσο ενημέρωσης και είναι κατά το κοινώς λεγόμενο εκτεθειμένη. Οικονομικά είναι ανοικτή, έχει χρέη τα οποία δεν είχε συμπεριλάβει στην κατάθεση των εξόδων που παρουσίασε και κατέθεσε στην Επιτροπή Οικονομικού Ελέγχου. Θέλετε να συνεχίσω, κύριε Κεφαλογιάννη; Να μη διακόπτετε λοιπόν!
ΕMΜΑΝΟΥΗΛ ΚΕΦΑΛΟΓΙΑΝΝΗΣ: Τότε, πώς ψήφισε ομόφωνα η Επιτροπή όπωςείπατε προηγουμένως;
ΔΗΜΗΤΡΙΟΣ ΡΕΠΠΑΣ (Υπουργός Τύπου και Μέσων Μαζικής Ενημέρωσης): Μη διακόπτετε, γιατί προσφέρετε πολύ κακή υπηρεσία όχι στο Κοινοβούλιο, αλλά και στην παράταξή σας. Πρέπει να το αντιληφθείτε αν θέλετε να συζητήσουμε σ'αυτήν τη βάση. Αλλά εδώ, ήλθαμε να συζητήσουμε και να λύσουμε προβλήματα και όχι να δημιουργούμε εντυπώσεις και μάλιστα μ'αυτόν τον τρόπο, ο οποίος είναι πολύ κατώτερος και του επιπέδου στο οποίο και σεις θέλετε να κινείσθε!Οι δαπάνες αυτές έχουν δημοσιευτεί, είναι γνωστές σε όλους. 'Αρα παρέλκει και οποιαδήποτε άλλη συζήτηση. Ασφαλώς ουδείς αντιλέγει πως υπάρχει ένα μεγάλο θέμα.
Και το μεγάλο αυτό θέμα, κυρίες και κύριοι συνάδελφοι, χρειάζεταιακόμη μεγαλύτερη μελέτη. Δεν είναι δυνατόν να αρκεστούμε σε ρυθμίσεις, οι οποίες αφορούν την προβολή των κομμάτων μέσω των ηλεκτρονικών μέσων ενημέρωσης και μάλιστα με τρόπο τόσο δεσμευτικό και περιοριστικό, αγνοούντες ταυτόχρονα ότι κάθε κόμμα μπορεί να εκπονήσει τον πολιτικό σχεδιασμό του κατά τον τρόπο που θεωρεί ότι είναι ο πλέον πρόσφορος.
Για πείτε μου, κυρίες και κύριοι συνάδελφοι, πώς μπορεί να αποτιμήσεικάποιος τη δαπάνη που έκανε η Νέα Δημοκρατία κατά την προεκλογική περίοδο των ευρωεκλογών με την οργάνωση όλων αυτών των μεγάλων συγκεντρώσεων ανά την Ελλάδα, κάτι το οποίο εξ αντικειμένου δεν μπορούσε να κάνει το ΠΑΣΟΚ. Στο πλαίσιο εκείνης της προεκλογικής περιόδου, ο Πρωθυπουργόςσυνεχίζει να είναι ο Πρωθυπουργός, ασκεί τα καθήκοντά του. Αρκετές ημέρες -και θα αναφέρω ένα παράδειγμα- εκείνη την περίοδο βρισκόταν στην Κολωνία στη Σύνοδο Κορυφής, την ώρα που ο κ. Καραμανλής και οι άλλοι ηγέτες μπορούσαν να οργανώσουν προεκλογικές συγκεντρώσεις, μεταφέροντας οπαδούς και δαπανώντας τεράστια ποσά, για  τα οποία δεν είναι και εύκολο να γνωρίζουμε αν είναι πραγματικά αυτά τα οποία δηλώνονται ή όχι.
'Ολα αυτά τα παραβλέπετε, αναφερόμενοι στη δαπάνη που έκανε το ΠΑΣΟΚ,το κυβερνητικό κόμμα, μέσω των ηλεκτρονικών μέσων ενημέρωσης, επειδή ακριβώς δεν θέλετε να δείτε ότι για μας ήταν επιλογή, ήταν προτεραιότητα, αυτόν τον τρόπο να επιλέξουμε, αφού είχαμε για άλλους αντικειμενικούς λόγους αδυναμία να παρακολουθήσουμε το ρυθμό με τον οποίο οι άλλοι πολιτικοί ηγέτες, τα στελέχη των άλλων κομμάτων ανέπτυξαν τις πολιτικές τους θέσεις, επισκεπτόμενοι διάφορες περιοχές της ελληνικής επικράτειας.  Αυτό δεν πρέπει να σας διαφεύγει.
Πρέπει να πω ότι για το θέμα αυτό που συζητούμε, είναι αξιοσημείωτη η πρόταση της Επιτροπής Θεσμών και Διαφάνειας. Είναι αξιοσημείωτη και δεν έχει καμιά σχέση με την πρόταση νόμου της Νέας Δημοκρατίας. Πιστεύω ότι μπορεί να συζητηθεί. Η πρόταση αυτή προβλέπει τη δέσμευση χρόνου δωρεάν στα ηλεκτρονικά μέσα ενημέρωσης για την ανάδειξη των πολιτικών δραστηριοτήτων των κομμάτων. Επαναλαμβάνει βεβαίως ρυθμίσεις, που ήδη ισχύουν.
Αυτή η ιδέα και άλλες μπορούν να αποτελέσουν αντικείμενο συζήτησης, στο πλαίσιο της διακομματικής επιτροπής, την οποία συγκροτεί μετά από πρόσκληση που απηύθυνε στους Αρχηγούς των κομμάτων για την υπόδειξη εκπροσώπων από τους Αρχηγούς των κομμάτων η Υπουργός Εσωτερικών, Δημόσιας Διοίκησης και Αποκέντρωσης.
Οι επιστολές αυτές έχουν σταλεί στους Αρχηγούς των κομμάτων από τα μέσα Νοεμβρίου. Νομίζω ότι όλα τα κόμματα, εκτός του Συνασπισμού, κύριε Κουναλάκη, αν είμαι καλά πληροφορημένος μέχρι αυτήν την ώρα που ομιλώ, έχουν υποδείξει τους εκπροσώπους τους.
Το θέμα αυτό, λοιπόν, θα αποτελέσει αντικείμενο συζήτησης, προβληματισμού και λήψης απόφασης στο πλαίσιο αυτής της διακομματικής επιτροπής που σύντομα, αρκετούς μήνες πριν από τις εκλογές, θα αρχίσει να λειτουργεί με πρωτοβουλία της Κυβέρνησης.
'Αλλωστε -και πρέπει να το πω αυτό- στις πρόσφατες ευρωεκλογές καιστις προηγούμενες εθνικές εκλογές, όπως προβλέπεται παγίως, συστήθηκε και λειτούργησε η διακομματική επιτροπή, έλαβε ομοφώνως αποφάσεις και πρέπει να πω ότι η εφαρμογή των αποφάσεων αυτών ήταν περισσότερο από ικανοποιητική. Αυτό το παραδέχονται όλοι.
'Ολα αυτά τα οποία ειπώθηκαν, κυρίως από τον κ. Καραμανλή για τηνΕΡΤ, για το Συμβούλιο Ραδιοτηλεόρασης, για τις νέες τεχνικές που ακολουθούνται, πιστεύω ότι έχουν τη θέση τους βεβαίως σε μία συζήτηση για σημαντικά θέματα, σαν αυτά που μας απασχολούν, αλλά επαναλαμβάνονται και αποδεικνύουν παχυλή άγνοια του Αρχηγού της Νέας Δημοκρατίας για τα όσα συμβαίνουν στους συγκεκριμένους τομείς, στους οποίους αναφέρεται.
Το Συμβούλιο Ραδιοτηλεόρασης είναι ανεξάρτητη αρχή. Το ΣυμβούλιοΡαδιοτηλεόρασης έχει τύχει αμέριστης υποστήριξης και συμπαράστασης από την Κυβέρνηση για να λειτουργήσει. Η οικονομική υποστήριξη που του έχουμε προσφέρει, ήταν σε τέτοιο ύψος, που δεν ήταν σε θέση το Συμβούλιο Ραδιοτηλεόρασης να απορροφήσει τα κονδύλια που είχε στη διάθεσή του.
Το 1998 και το 1999 -και παραμένω μόνο σε αυτά τα δύο έτη, ταστοιχεία τα έχω αναφέρει σε πολλές άλλες περιπτώσεις, είναι στη διάθεσή σας- μπόρεσε να απορροφήσει μόνο το 53% ή το 55% αντιστοίχως του προϋπολογισμού που είχε στη διάθεσή τους. Και μιλάτε εσείς για οικονομική στήριξη του Συμβουλίου Ραδιοτηλεόρασης; Μιλάτε για στελέχωση του Συμβουλίου Ραδιοτηλεόρασης, την οποία αρνούμαστε να προσφέρουμε, όταν μέσω αποσπάσεων ή άλλων διαδικασιών έχουμε ενισχύσει με βάση το θεσμικό πλαίσιο που εμείς έχουμε εισηγηθεί και ψηφίσει τη στελέχωσή του, τον εξοπλισμό του, την υποδομή του;Στεγάσαμε επιτέλους, το Συμβούλιο Ραδιοτηλεόρασης. 'Οταν ανέλαβα Υπουργός επί Προεδρίας του μακαρίτη Ρουσσόπουλου, απευθυνόμουν  στον παριστάμενο συνάδελφο, τον κ. Πάγκαλο, Υπουργό των Εξωτερικών να διαθέσει αίθουσες του Υπουργείου Εξωτερικών για να συνεδριάσει το Συμβούλιο Ραδιοτηλεόρασης. Εκεί εστεγάζετο μόνο και μόνο για τις συνεδριάσεις του και ήταν απλώς μία επιτροπή προσωπικοτήτων. Και σήμερα έχει το κτίριό του. Το μικρό νεοκλασσικό κτίριο στην Οδό Πινδάρου, που στεγάζετο άλλοτε το Αθηναϊκό Πρακτορείο.
Καθυστέρησε απλώς η στελέχωση του Τμήματος Ελέγχου Διαφάνειας με μόνιμο προσωπικό, τμήμα το οποίο ειρήσθω εν παρόδω εμείς θεσπίσαμε για να προωθήσουμε αυτήν την περιπόθητη διαφάνεια, λόγω των διαδικασιών του ΑΣΕΠ που διέκοψε τη δική μας πρωτοβουλία, αφού είχαμε προκηρύξει το διαγωνισμό, να στελεχώσουμε με εξαιρετικές διαδικασίες αυτό το Τμήμα. Και έχει ευθύνη η Κυβέρνηση γι'αυτό;Είμαι τέσσερα χρόνια Υπουργός. Μπορεί κανείς να πει αν μέχρι τον προηγούμενο Σεπτέμβρη ακούστηκε από το Συμβούλιο Ραδιοτηλεόρασης ως όργανο ή από μέλη του ή οποιαδήποτε μομφή ή κριτική εναντίον μου ή εναντίον της Κυβέρνησης; Ουδέποτε. Αντιθέτως, ανεγνώρισαν όλοι τη βοήθεια που προσφέραμε. Τι συνέβη; Προέκυψε διαφωνία επί επιστημονικού θέματος, γιατί, κατά τη δική μας άποψη, μια και μιλούμε για αρχές και αξίες και αγαθά σε ένα ευνομούμενο κράτος δεν είναι δυνατόν να επιβληθούν αναδρομικές κυρώσεις. Το Συμβούλιο Ραδιοτηλεόρασης, λοιπόν, αποφάσισε να επιβάλει κυρώσεις ηθικού χαρακτήρα που εμείς εισαγάγαμε με το ν. 2644/98 τις οποίες αρνήθηκα να κυρώσω, γιατί οι κυρώσεις αυτές επιβλήθηκαν για γεγονότα τα οποία ήταν προγενέστερα του νόμου.
(Στο σημείο αυτό κτυπάει το κουδούνι λήξεως του χρόνου ομιλίας τουκυρίου Υπουργού)Πείτε επιτέλους, θέλετε σε αυτό το κράτος που λέμε ότι είναιευνομούμενο και κράτος δικαίου να επιβάλονται και αναδρομικά κυρώσεις; Και καλώ οποιονδήποτε από τους παλαιότερους και τους σήμερα μετέχοντες στο Συμβούλιο Ραδιοτηλεόρασης, καλώ και προκαλώ δημοσίως να ισχυριστούν ότι εγώ παρενέβην με οποιονδήποτε τρόπο στο έργο τους και επιχείρησα ναχειραγωγήσω δήθεν την εκεί λειτουργία τους, ενώ είναι γνωστό ότι απελάμβαναν πλήρως λειτουργικής και προσωπικής αυτονομίας.
Μη χρησιμοποιείτε, λοιπόν, μόνο και μόνο για να δημιουργείτε εντυπώσεις τέτοιου είδους δήθεν κατηγορίες, που τελικά το μόνο που επιτυγχάνετε είναι, όπως είπα στην αρχή, να επιτείνετε τη σύγχυση και να δίνετε την εντύπωση ότι ζούμε σε ένα άναρχο τοπίο, το οποίο βεβαίως, αναγνωρίζω και έχω επίγνωση ότι αντιμετωπίζει πολλά προβλήματα, αλλά απέχει πάρα πολύ από το να ανταποκρίνεται σε αυτά που εσείς ισχυρίζεστε. Απέχει πάρα πολύ χάρις στη δική μας προσπάθεια και τα στοιχεία, οιαριθμοί είναι αψευδείς μάρτυρες. Θα επανέρθω αργότερα.
Κλείνω -και ευχαριστώ, κύριε Πρόεδρε, για τη μικρή ανοχή σαςαναφερόμενος σε αυτό το οποίο είπε και ο κ. Καραμανλής περίπου καταγγέλλοντάς το, ότι σήμερα ο αγώνας γίνεται μόνο μέσω των ηλεκτρονικών μέσων ενημέρωσης, με τη χρήση μεθόδων, διαφήμισης, μάρκετινγκ. Η Νέα Δημοκρατία στο προσυνέδριό της το ανέθεσε κατά την οργάνωση στην ίδια εταιρεία, η οποία οργάνωσε και μεγάλη συναυλία ενός διεθνούς γνωστού συγκροτήματος μουσικής με όλα αυτά τα φαντασμαγορικά εφέ μέσα στο σκότος, το οποίο βεβαίως, δεν φωτίστηκε, ούτε διαφωτίστηκε από τις εισηγήσεις των ομιλητών -προφανώς διά της υποβολής και της αυθυποβολής γίνεταιπροσπάθεια η Νέα Δημοκρατία να προωθήσει την πολιτική της- μόνο και μόνο για να δημιουργηθούν εντυπώσεις. Εσείς χρησιμοποιείτε αυτές τις μεθόδους. Εσείς γίνατε λάτρεις και οπαδοί αυτών των μεθόδων του σύγχρονου μάρκετινγκ και κατηγορείτε όλους τους άλλους, ενώ εσείς είστε οι κλασικοί ιεροφάντες των αρχών και των αξιών υπέρ της αυτοτέλειας, της πολιτικής, της αξίαςτης πολιτικής, η οποία αδιαφορεί για τις σύγχρονες εξελίξεις, για όλα αυτά τα ταπεινά και τα δόλια, τα οποία επεργάζονται οι μηχανισμοί έξω από την πολιτική.
'Οσον αφορά την ΕΡΤ, το Συμβούλιο Ραδιοτηλεόρασης, θα αναφέρω ένα παράδειγμα, για να δείτε πώς αντιλαμβάνεται ο καθένας την αυτονομία αυτής της ανεξάρτητης αρχής.
Ο κ. 'Εβερτ ως Υπουργός Προεδρίας το 1991, κατήργησε κυρίες καικύριοι συνάδελφοι, το Συμβούλιο Ραδιοτηλεόρασης, άλλαξε τη σύνθεσή του, τη διηύρυνε, αναθέτοντας και σε συλλογικούς φορείς να υποδείξουν εκπροσώπους, εκείνους που θεώρησε ότι επηρεάζει κατά κύριο λόγο η Νέα Δημοκρατία και ο κόλαφος ήρθε από το Συμβούλιο της Επικρατείας που το 1992, με την υπ' αριθμ. 872 απόφασή του, διαπίστωσε ότι η απόφαση αυτή είναι αντισυνταγματική.
Υπάρχουν τα πεπραγμένα του καθενός που δείχνουν πώς αντιλαμβανόμαστε την πολιτική μας ευθύνη και πώς διαχειριζόμαστε σημαντικούς τομείς της δημόσιας ζωής. Μη μιλάτε, λοιπόν, γι' αυτό.
'Οσον αφορά την ΕΡΤ, αντιλαμβάνεσθε πως η Νέα Δημοκρατία έχει κάθε λόγο να κατηγορεί την ΕΡΤ. Είναι βέβαια πολύ μακριά η εποχή εκείνη που ο αείμνηστος Κωνσταντίνος Καραμανλής έλεγε πως "βέβαια, στην τηλεόραση προβάλλεται μόνο η Κυβέρνηση, γιατί μόνο η Κυβέρνηση παράγει έργο, μόνο η Κυβέρνηση παράγει ειδήσεις". Αυτό βέβαια δεν εμπόδισε το ΠΑ.ΣΟ.Κ. το 1981 να έχει εκείνη την περιφανή νίκη.
Σήμερα τα πράγματα έχουν αλλάξει και η ΕΡΤ αναγνωρίζεται από όλουςότι ανταποκρίνεται στις επιταγές του Συντάγματος -στις οποίες αναφέρεται με αυτόν το γλαφυρό τρόπο ο Αρχηγός της Νέας Δημοκρατίας- με τρόπο περισσότερο από ικανοποιητικό και πάντως πολύ περισσότερο από ό,τι οποιοδήποτε άλλο μέσο ενημέρωσης στην πατρίδα μας. Η δημόσια ραδιοτηλεόραση στην Ελλάδα είναι υπόδειγμα για πολλές τηλεοράσεις στη σύγχρονη Ευρώπη. Θα επανέλθω σ' αυτό, αν θέλετε, με συγκεκριμένα στοιχεία.
Βεβαίως, όταν κατηγορείτε τη δημόσια τηλεόραση, το κάνετε για να ασκήσετε πίεση, αφ' ενός στους λειτουργούς της, ώστε να μη λειτουργούν με βάση το δημοσιογραφικό κριτήριο, αλλά να νιώθουν κάποιο φόβο, αφ' ετέρου το κάνετε για να απαξιώσετε τη δημόσια ραδιοτηλεόραση, προσφέροντας έτσι κακή υπηρεσία. Τη δημόσια ραδιοτηλεόραση την αφήσατε έκθετη στον ανταγωνισμό, ενώ δώσατε τα πάντα, όταν κυβερνήσατε την περίοδο 1990-1993, στα ιδιωτικά ηλεκτρονικά μέσα ενημέρωσης και σήμερα την έχετε μεταβάλλει αδίκως σε στόχο σας.
Κυρίες και κύριοι συνάδελφοι, η πρόταση νόμου της Νέας Δημοκρατίαςήταν θνησιγενής και σήμερα ουσιαστικώς αποσύρεται. 'Αρα, λοιπόν, τα θέματα αυτά τα οποία μας απασχολούν είναι σημαντικά και θα συζητηθούν στο πλαίσιο της διακομματικής επιτροπής που συγκροτεί η αρμόδια Υπουργός, ηδε πρόταση της Νέας Δημοκρατίας θα αποτελεί απλώς μια κακή ανάμνηση για την προχειρότητά της, το ατεκμηρίωτο, το υποκριτικό και το παλαιοκομματικό στοιχείο που τη  χαρακτηρίζει.
(Χειροκροτήματα από την πτέρυγα του ΠΑΣΟΚ)ΠΡΟΕΔΡΕΥΩΝ (Δημήτριος Β. Κωστόπουλος): Κύριοι συνάδελφοι, ο ανεξάρτητος Βουλευτής κ. Στέφανος Μάνος κατέθεσε πρόταση νόμου με τίτλο "Αλλαγή του εκλογικού νόμου".
Παραπέμπεται στην αρμόδια Διαρκή Επιτροπή.
Ο Κοινοβουλευτικός Εκπρόσωπος της Νέας Δημοκρατίας, κ. ΔημήτριοςΣιούφας, έχει το λόγο.
ΔΗΜΗΤΡΙΟΣ ΣΙΟΥΦΑΣ: Κύριοι συνάδελφοι, ο Υπουργός Τύπου και ΜέσωνΜαζικής Ενημέρωσης εξέλαβε την Εθνική Αντιπροσωπεία ως το χώρο στον οποίο καθημερινά κάνει την ενημέρωση των δημοσιογράφων και έχοντας το μονοπώλιο και τη δυνατότητα να λέει αυτά που λέει, διέπραξε το ατόπημα, ως επικεφαλής του κυβερνητικού στιλβωτηρίου που είναι, να έλθει στην Εθνική Αντιπροσωπεία και γνωρίζοντας ότι η καλύτερη άμυνα είναι η επίθεση, να καταναλώσει τα τριάντα έξι λεπτά του χρόνου του σε μια άνευ προηγουμένου επίθεση εναντίον της Νέας Δημοκρατίας, χρησιμοποιώντας εκφράσεις οι οποίες δεν τον τιμούν, όχι μόνο τον ίδιο, αλλά και την Κυβέρνησή του και τον Πρωθυπουργό, τον οποίο εκπροσωπεί εδώ ως εκπρόσωπος της Κυβέρνησης. Δεν θα ασχοληθώ βεβαίως με αυτήν την ακατάσχετη υβρεολογία στην οποίαεπεδόθη σε μία προσπάθεια να καλύψει την αδράνεια, το κενό και την ανεπάρκεια που συνυπάρχουν στο συζητούμενο θέμα, μήπως με αυτόν τον τρόπο μπορέσει και περάσει τη δύσκολη θέση στην οποία βρίσκεται.
Το πρώτο που θέλω να πω είναι ότι το πρωί του Σαββάτου, όταν έγιναν γνωστές οι πολιτικές θέσεις της Νέας Δημοκρατίας, με τις οποίες άνοιξε την προσυνεδριακή διαδικασία, ο μεν Πρωθυπουργός είπε ότι η Νέα Δημοκρατία δεν έχει θέσεις, ο δε κ. Ρέππας είπε το απόγευμα ότι έχει θέσεις η Νέα Δημοκρατία, αλλά είναι ατεκμηρίωτες.
Μα, έχετε τέτοια μανία με τα τεκμήρια, κύριε Υπουργέ, που το μόνο που δεν είπατε, όταν κάνατε αυτήν την ανακοίνωση, είναι να περάσουμε από την εφορία της γειτονιάς μας για να πάρουμε έγκριση για να τις ανακοινώσουμε. 
ΔΗΜΗΤΡΙΟΣ ΡΕΠΠΑΣ (Υπουργός Τύπου και Μέσων Μαζικής Ενημέρωσης):Υπάρχει και το τεκμήριο της υπευθυνότητας.
ΔΗΜΗΤΡΙΟΣ ΣΙΟΥΦΑΣ: Αντιλαμβάνομαι την ανησυχία σας, γιατί είδατε και αυτήν τη φορά τη Νέα Δημοκρατία να βγαίνει μπροστά, ενώ εσείς να μένετε πίσω, να αντιδράτε σε πρωτοποριακές ιδέες που μπορούνε να πάνε την Ελλάδα πράγματι μπροστά στα χρόνια που έρχονται, γιατί εκφράζετε και εκπροσωπείτε ό,τι πιο αντιδραστικό έχει η πατρίδα μας σήμερα και κύρια το κατεστημένο το οποίο εκπροσωπείτε επάξια. Αλλά αυτό δεν σας σώνει, όπως δεν σας σώνουν και τα περιτυλίγματα των άλλων αναφορών σας που κάνατε κατά τη διαδρομή.
Σε ό,τι αφορά τις αρχές και τις θέσεις της Νέας Δημοκρατίας, τιςοποίες βλέπετε όλες αυτές τις ημέρες ότι τις αγκαλιάζει ο ελληνικός λαός, εκείνο το οποίο έχω να σας πω είναι το εξής: Πρώτον, όλες οι προτάσεις της Νέας Δημοκρατίας δεν είναι θέμα Συντάγματος. Δεύτερον, αρκετές από αυτές τις προτάσεις μπορούν να αποτελέσουν από την Αναθεωρητική Βουλή περιεχόμενο των νέων ρυθμίσεων του Συντάγματος. Επιπλέον μην κατηγορείτε πραγματικά εκείνους, οι οποίοι μπορούν να βλέπουν μπροστά και να βάζουν έγκαιρα τα ζητήματα, τον προβληματισμό στην ελληνική κοινωνία, ώστε να είναι έτοιμη να τα υποδεχθεί και να τα προετοιμάσει.
Εσείς βεβαίως έχετε προσκολληθεί στο παρελθόν, είσθε οι ίδιοι από το 1974 μέχρι σήμερα, παρ' ότι ονομάζεσθε εκσυγχρονιστές, και η ουσία είναι μία. 'Εχετε γίνει πολιτικοί και ιδεολογικοί γυρολόγοι. Δείτε από πού ξεκινήσατε και τι υποστηρίζετε σήμερα και θέλετε να φανείτε πάνω από όλα ότι είσθε και τιμητές ότι έχετε ιδεολογία ότι έχετε σταθερότητα ότι έχετε συνέπεια, ενώ γνωρίζετε πολύ καλά ότι σας λείπουν όλα αυτά.
Ποια είναι η πραγματικότητα που συνδέεται μαζί σας, όταν λέγατε "όχι στην ΕΟΚ" και σήμερα εμφανίζεσθε φιλοευρωπαϊκότεροι και του κόμματος που είχε την πολιτική απόφαση, την ιδέα και την πρόβλεψη να βάλει την πατρίδα μας στην Ευρωπαϊκή 'Ενωση; Από πού να ξεκινήσω; Από το λάκκο των λεόντων ή από τα σκλαβοπάζαρα της Δύσης που θα πήγαινε ο Κωνσταντίνος Καραμανλής την πατρίδα μας; Να σας θυμίσω αυτά τα οποία λέγατε για το ΝΑΤΟ και για τους Αμερικανούς και σήμερα εμφανίζεσθε φιλοΝΑΤΟϊκότεροι και περισσότεροφιλοαμερικανοί, εκείνων που από πεποίθηση βρέθηκαν σ' αυτόν το χώρο και κράτησαν την Ελλάδα στην ελευθερία και τη δημοκρατία και δεν την μετέτρεψαν στις χώρες που είναι στη γειτονιά μας ή στις χώρες του καταρρεύσαντος κομμουνιστικού μπλοκ; Θέλετε, λοιπόν, να εμφανισθείτε και εδώ ως τιμητές;Θα έρθω όμως και στην ουσία του πράγματος. Η πρόταση της ΝέαςΔημοκρατίας, κυρίες και κύριοι συνάδελφοι, ανέδειξε τρία βασικά ζητήματα. Πρώτον, το νομοθετικό πλαίσιο το οποίο καθιερώθηκε λίγο πριν τιςεκλογές του 1996 απεδείχθη σαθρό και για τους Βουλευτές συνυποψήφιους και για τα ίδια τα κόμματα. Αυτό επισημάνθηκε από τη Νέα Δημοκρατία σε σας με δύο τρόπους. Πρώτον, με πρόταση νόμου που σχετιζόταν με την αναμόρφωση των οικονομικών των κομμάτων και των πολιτικών για τις προεκλογικές δαπάνες και δεύτερον, με αυτήν την πρόταση στην προεκλογική περίοδο των ευρωεκλογών, για να καταδείξει στον ελληνικό λαό ότι φτιάξατε ένα σύστημα ασαφές, μόνο και μόνο για να έρθετε εκ των υστέρων να το διορθώσετε και να καλύψετε τις πομπές τις οποίες κάνατε ή να καλύψετε τις χρηματοδοτήσεις που έχετε κάτω από το τραπέζι για να μπορείτε να κάνετε τις πολυτελείς εκλογικές εκστρατείες.
Αλλά ούτε αυτά σας έσωσαν στις ευρωεκλογές και δεν θα σας σώσουν και στις βουλευτικές εκλογές που έρχονται.
Δεύτερον, είναι πραγματικότητα ή όχι, κύριε Υπουργέ, ότι υπάρχει κενό γύρω από αυτό το θέμα; Είναι πραγματικότητα, κύριε Υπουργέ, ότι το καθεστώς που υπάρχει είναι απαράδεκτο και συμβάλλει στο να φουντώνει και να γιγαντώνεται η αδιαφάνεια και η διαπλοκή;Και θέλετε να γίνετε και τιμητής, λίγους μόλις μήνες πριν από τιςνέες βουλευτικές εκλογές, στο τέλος της θητείας σας, ενώ αφήσατε το θέμα, χωρίς να το ρυθμίσετε, να έρχεσθε και να καταγγέλετε την πρωτοβουλία της Νέας Δημοκρατίας; Και ποιος είπε ότι εμείς συγκεντρώσαμε σ' αυτό το κείμενο την σοφία της πολιτικής ή τις επιτυχέστερες των ρυθμίσεων;Το γεγονός και μόνο ότι αναγκαστήκατε να διαβάσετε στα τριάντα έξιλεπτά που μιλήσατε σημείο προς σημείο την πρότασή μας δείχνει και το ενδιαφέρον, το οποίο βρήκατε σε αυτήν την πρόταση ότι είναι κάτι πολύ σοβαρό και πολύ σημαντικό, που απασχολεί την πολιτική τους πολιτικούς και τον ελληνικό λαό, για να φθάσετε στο τέλος και να πείτε ότι ουσιαστικά η Νέα Δημοκρατία με τις τοποθετήσεις την απέσυρε. Θα μιλήσετε τελικά και για λογαριασμό μας; Μιλήστε για λογαριασμό του Πρωθυπουργού και της Κυβέρνησής του. Εμείς δεν μπορούμε να σας το χαρίσουμε αυτό το θέμα, να μιλάτε και για λογαριασμό δικό μας. Αν θέλετε βεβαίως με τη λογική του "κακού Αρκάδα" να απλώσετε το χέρι  και να πάρετε κάτι που δεν σας ανήκει, αυτό είναι δικό σας θέμα και μου θυμίζει άλλου είδους αντιλήψεις που εγώ δεν θέλω αυτήν την ώρα να τις χαρακτηρίσω.
Κυρίες και κύριοι συνάδελφοι, θα έρθω και σε δύο τρία άλλα ζητήματαπου θεωρώ ιδιαίτερα κρίσιμα.
Το πρώτο και το σημαντικό είναι σε ό,τι αφορά τη λειτουργία της ΕΡΤ.'Εχουν τόσα πολλά λεχθεί  και το να την υπερασπίζεσθε  και να την υπεραμύνεσθε με τον τρόπο που το κάνατε σήμερα, είναι ιδιαίτερα λυπηρό για εσάς που είσθε και ο Υπουργός του Τύπου και Μέσων Μαζικής Ενημέρωσης. Επικοινώνησα μαζί σας την Παρασκευή το βράδυ και σας κατήγγειλα τοαπαράδεκτο να παρουσιάζεται το συνέδριο της νεολαίας του ΠΑΣΟΚ, να μεσολαβεί το τι γίνεται στη Γερμανία και στην Αυστρία  και στη συνέχεια να παρουσιάζεται το συνέδριο της Νέας Δημοκρατίας. Μου το ομολογήσατε και είναι προς τιμή  σας, ότι ενδεχομένως αυτό να προέρχεται από υπέρμετρο ζήλο κάποιων στην κρατική τηλεόραση και θα επικοινωνούσαν μαζί σας. Πράγματι στα δελτία που ακολούθησαν υπήρξε ισότητα στην εμφάνιση, αλλά όχι στο χρόνο. Θέλετε όμως να πάω πιο μακρυά; Χθες το βράδυ έβλεπα το δελτίο της κρατικής ΕΡΤ. Τι παρουσίαζε, κυρίες και κύριοι συνάδελφοι; Παρουσίαζε την ανακοίνωση του Υπουργού Εθνικής Αμύνης για τη μείωση της στρατιωτικής θητείας στις 'Ενοπλες Δυνάμεις σταδιακά σε δώδεκα μήνες, αλλά η απάντηση του εκπροσώπου Τύπου της Νέας Δημοκρατίας δεν υπήρχε πουθενά.  Βεβαίως τρέξατε και αυτήν την ιδέα να την αντιγράψετε από τη Νέα Δημοκρατία και αυτό δεν το είπατε πριν από λίγο να δείτε αν είναι αντικειμενική και πραγματική η τηλεόραση που πληρώνεται από τον ελληνικό λαό με τις συνδρομές που πληρώνουν όλοι οι 'Ελληνες.
Και βεβαίως για να δείτε  και κάτι ακόμη  που είναι κατάντημα και πρέπει να  προβληματίσει εσάς τους ίδιους, σας λέω το εξής:'Εβλεπα το δελτίο ειδήσεων   της ΕΡΤ των 23.00' που έδειξε ακόμη και εκδήλωση Βουλευτού του ΠΑΣΟΚ και τη συζήτηση που είχε ο Πρωθυπουργός στην Εθνική Αντιπροσωπεία και με Βουλευτή της Συμπολίτευσης για ένα σοβαρό θέμα για τα άτομα με ειδικές ανάγκες και με τον ομιλούντα για ένα μεγάλο εθνικό πρόγραμμα το δημογραφικό και δεν βρήκε  ούτε λίγα δευτερόλεπτα...
(Στο σημείο αυτό κτυπάει το κουδούνι λήξεως του χρόνου ομιλίας τουκυρίου Βουλευτή)Παρακαλώ πολύ, κύριε Πρόεδρε, για την ισότητα των όρων, θα δώσετε και σε μένα τα τέσσερα λεπτά που δώσατε στον κύριο Υπουργό.
Αν γι' αυτό το πράγμα είσαστε περήφανος να σας πω και μπράβο για την αντικειμενικότητα με την οποία δουλεύει η ραδιοτηλεόραση. Βεβαίως, δεν θα αναφερθώ στο ότι είναι προτιμότερο να δείχνονται τα ζεϊμπέκικα που κάνουν τα στελέχη σας και οι ζεϊμπεκιές που χορεύουν στα κέντρα διασκεδάσεως και αυτό να αποτελεί είδηση και άλλα μεγάλα γεγονότα που αφορούν τα κόμματα της Αντιπολίτευσης ή πρωτοβουλίες τους, αυτά να μη βρίσκουν χώρο στην κρατική τηλεόραση.
Να έρθω τώρα, κυρίες και κύριοι συνάδελφοι, σε κάτι το οποίο θεωρώιδιαίτερα σημαντικό. Στις ευρωεκλογές και στην πορεία προς τις ευρωεκλογές είχατε δεσμευθεί στην  Ευρωπαϊκή 'Ενωση ότι δεν θα κάνετε διαφήμιση με κοινοτικά κονδύλια μέχρι τις 15 Απριλίου, έτσι είπε ο Πρωθυπουργός σας εδώ. Απεδείχθη εκ των υστέρων ότι η δέσμευσή σας αυτή αφορούσε ότι δεν θα γίνει προβολή με κονδύλια της  Ευρωπαϊκής 'Ενωσης από 1η Μαϊου και μετά.
Στο τέλος μέχρι και τις 12 Μαϊου γίνονταν αυτές οι προβολές τωνπεριφερειακών προγραμμάτων σε ολόκληρη την Ελλάδα που πληρώνονταν από την Ευρωπαϊκή 'Ενωση. Η Υπουργός Εσωτερικών ομολόγησε στις 11 Ιουνίου ότι σταματάει η προβολή των ραδιοτηλεοπτικών σποτς στις 11 Μαϊου  και τελικά εμφανίζεται στο τέλος Μαϊου - προσέξτε το αυτό, κύριε Υπουργέ- να είναι σε όλο τον Τύπο  αυτό το έντυπο που σας δείχνω για το οποίο έγινε τεράστια συζήτηση.  'Εγινε καταγγελία και εδώ και στην Ευρωπαϊκή 'Ενωση. Το έντυπο αυτό γράφει ότι προέρχεται από το Υπουργείο Περιβάλλοντος,Χωροταξίας και Δημοσίων 'Εργων. Στην απάντηση την οποία στείλατε στο Βουλευτή της Νέας Δημοκρατίας στον κ. Χατζηδάκη, διά της αρμοδίας επιτρόπου, για να ξεφύγετε από την αναξιοπιστία και από τη ντροπή, η οποία σας έπιασε στην Ευρωπαϊκή 'Ενωση, γράφατε ότι δεν το μοίρασε η Κυβέρνηση αυτό το φυλλάδιο, αλλά το έβαλε η ίδια η εταιρεία που κατασκευάζει τη γέφυρα Ρίου-Αντιρρίου. Βρήκε το χρόνο δέκα ημέρες πριν τις ευρωεκλογές να διαφημίζει ένα έργο που ακόμα ήταν στις μακέτες και δεν κατασκευαζόταν.
Γι' αυτό παρακαλώ πάρα πολύ να κατατεθεί στα Πρακτικά το φυλλάδιο για την ιστορία της αναξιοπιστίας σας και του τρόπου με τον οποίο λειτουργείτε και εδώ και στην Ευρωπαϊκή 'Ενωση.
(Στο σημείο αυτό ο Βουλευτής κ. Δημήτριος Σιούφας καταθέτει για τα Πρακτικά το προαναφερθέν φυλλάδιο το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)Και θα έλθω ακόμη σε κάτι επίσης σημαντικό. Με Υπουργό Προεδρίας, Εσωτερικών, Δημόσιας Διοίκησης και Αποκέντρωσης τον κ. Παπαδόπουλο, είχα φέρει στην Εθνική Αντιπροσωπεία μία ερώτηση και τον ρωτούσα: Αφού δεν έχει συζητηθεί ακόμη η πρόταση νόμου της Νέας Δημοκρατίας για τα οικονομικά των κομμάτων και των πολιτικών, τι πρόκειται να κάνει η Κυβέρνηση. 'Ηταν το Δεκέμβριο του 1998 και μου είπε ότι είναι έτοιμο το σχέδιο νόμου και ότι πρόκειται να το καταθέσει. Γίνεται αλλαγή Υπουργού και Υπουργός έγινε η κ. Παπανδρέου. Σήμερα είναι 27 Ιανουαρίου του σωτήριου έτους 2000 και τέτοιο νομοθέτημα δεν ήλθε. Λίγους μήνες πριν από τις εκλογές. Και μετά από αυτό το κενό και από αυτή σας την αδράνεια και από αυτή σας την ανικανότητα και από αυτή σας την ανεπάρκεια, θέλετε να εμφανιστείτε ως τιμητές.
Εμείς και οι συνάδελφοί μου, όλη η Κοινοβουλευτική Ομάδα της Νέας Δημοκρατίας που υπέγραψαν αυτήν την πρόταση νόμου, συνομολογούμε μαζί σας ότι δεν είναι τέλεια.
Σας είπε ο εισηγητής μας, δεν θέλετε την πρόταση νόμου της Νέας Δημοκρατίας; Εγώ ξεχνώ τους αφορισμούς και τις κατηγορίες με τις οποίες αναφερθήκατε και τα υποτιμητικά γι' αυτήν την πρόταση νόμου. Δεχθείτε καικάντε νόμο αύριο το πρωί τις προτάσεις της Επιτροπής Θεσμών καιΔιαφάνειας για το ίδιο θέμα. Ιδού, λοιπόν, η Ρόδος ιδού και το πήδημα.     'Ολα τα υπόλοιπα είναι εκ του πονηρού και θα σας παρακαλέσω πολύ μην ξανακάνετε σύγχυση. Αυτή η Αίθουσα εδώ είναι η καρδιά της δημοκρατίαςείναι η Εθνική Αντιπροσωπεία και δεν είναι ο χώρος που ενημερώνετε εσείς τους δημοσιογράφους και μπορείτε εκεί να λέτε ό,τι θέλετε. Εδώ έχετε απέναντί σας ολόκληρο τον ελληνικό λαό και να τον σέβεσθε περισσότερο, κύριε Ρέππα.
(Χειροκροτήματα από την πτέρυγα της Νέας Δημοκρατίας)ΠΡΟΕΔΡΕΥΩΝ (Δημήτριος Β. Κωστόπουλος): Ο Κοινοβουλευτικός Εκπρόσωπος του ΔΗ.Κ.ΚΙ. κ. Δημαράς έχει το λόγο.
ΙΩΑΝΝΗΣ ΔΗΜΑΡΑΣ: Κυρίες και κύριοι Βουλευτές επιτρέψτε μου ξεκινώντας να απευθυνθώ στον Υπουργό Τύπου κ. Ρέππα και να τον ρωτήσω ευθέως δίκην δημοσιογράφου, πότε θα γίνουν εκλογές;ΓΙΑΝΝΗΣ ΚΑΨΗΣ: Δεν είναι ευτυχής η ερώτηση.
ΙΩΑΝΝΗΣ ΔΗΜΑΡΑΣ: Δεν είναι ευτυχής η ερώτηση.
ΔΗΜΗΤΡΙΟΣ ΡΕΠΠΑΣ (Υπουργός Τύπου και Μέσων Μαζικής Ενημέρωσης): Δενείναι αυτά σοβαρά πράγματα.
ΙΩΑΝΝΗΣ ΔΗΜΑΡΑΣ: Δεν είναι σοβαρά πράγματα; Κρινόμεθα όλοι καιμάλιστα κανείς εξ ημών δεν νομιμοποιείται να πει ότι κρίνει τον άλλον.  Κρινόμεθα όλοι από τον ελληνικό λαό.
Συνεχίζω, λοιπόν, λέγοντας ότι είμαι απολύτως βέβαιος ότι οι εκλογές θα γίνουν το Μάρτη εκτός αν γίνουν τον Απρίλη. Αλλά και ο Μάης είναι ένας καλός μήνας, χωρίς να εξαιρείται ο Ιούνιος και ο Σεπτέμβρης έτσι όπως τουλάχιστον το Σύνταγμα προβλέπει, τότε θα είναι ο μήνας των εκλογών. 'Εχετε, λοιπόν, την εντύπωση, ναι ή όχι, ότι ζούμε υπό το καθεστώςμιας παρατεταμένης προεκλογικής ομηρίας εκ μέρους της Κυβέρνησης; Εκτιμούμε ότι η Κυβέρνηση επιδιώκει να κρατά κόμματα και Βουλευτές και τον ελληνικό λαό εν τέλει αιχμάλωτους.
Αλλά ούτε μία στιγμή δεν σκέφθηκε ότι εκείνο το οποίο πλήττεται εν τη ουσία και βαρύτατα με την πολιτική της συμπεριφορά, είναι η αξιοπιστία των κοινοβουλευτικών θεσμών και η πολιτική ζωή της χώρας.
Αγαπητοί κύριοι συνάδελφοι της Νέας Δημοκρατίας, μας είπατε πριν από λίγο ότι την πρόταση αυτή νόμου την καταθέσατε τον Μάιο του 1999. Ε, λοιπόν, γύρω στο Μάη του 2000 θα έχουν γίνει ενδεχόμενα οι εκλογές. Αλλά νόμος για τη διαφάνεια και ο έλεγχος για τα οικονομικά και τις δαπάνες κομμάτων και Βουλευτών, είμαι απολύτως βέβαιος ότι αυτή η Βουλή δεν θα έχει ψηφίσει.
Θα σας πω επίσης μια αλήθεια και μια διαπίστωση. Η πρόταση αυτή νόμου των Βουλευτών της Νέας Δημοκρατίας, δεν πρόκειται να ψηφιστεί ακόμα και αν τα υπόλοιπα, εν Βουλή, τρία κόμματα την υιοθετούσαν. Αν έλεγαν, δηλαδή, ότι είναι άψογη, είναι τέλεια και ολοκληρωμένη.
Αυτό σημαίνει ότι ξαναέρχεται στη Βουλή ένα τεράστιο θέμα πουαπασχολεί το σύνολο των κομμάτων και των πολιτικών που έχει σχέση με τις δαπάνες και τις οικονομικές εξαρτήσεις από αόρατα οικονομικά μεγάλα κέντρα.
Πρέπει να απαντήσουμε; 'Ηδη η διαπίστωση του κυρίου Υπουργού Τύπου πριν από λίγο ότι η Επιτροπή Θεσμών και Διαφάνειας κατέληξε σε κάποιες προτάσεις και οι οποίες αντιμετωπίζονται από την Κυβέρνηση με έναν τρόπο, θεωρώ ότι είναι ένα θετικό βήμα. 'Ομως, πιστεύω ότι άλλο πράγμα είναι η διαπίστωση και άλλο η υλοποίηση όσων προτάσεων περιλαμβάνονται στο σχέδιο, το οποίο εδόθη ήδη στον Πρόεδρο της Βουλής.
Η δυνατότητα να ελεγχθούν τα οικονομικά των κομμάτων και τωνΒουλευτών με το νόμο που είχε ψηφιστεί, ξεκίνησε ένα ή δύο μήνες μετά τις εκλογές του 1996, από την αρμόδια επιτροπή που υπάρχει και λειτουργεί στη Βουλή.  Πρόεδρος της Επιτροπής είναι ο εκ των Αντιπροέδρων της Βουλής κ. Λουκάς Αποστολίδης.
Ασχολήθηκε εμπεριστατωμένως η επιτροπή με το θέμα και κατέληξε ομοφώνως σε ένα συμπέρασμα το οποίο μάλιστα δημοσιοποίησε. 'Οτι, δηλαδή, ο νόμος είναι ανεπαρκής και ότι δεν είναι δυνατός ο έλεγχος με το νόμο -έτσι τουλάχιστον όπως έχει κατατεθεί, υπάρχει και ισχύει- να διερευνηθούν τα οικονομικά των κομμάτων και των Βουλευτών.
Ερώτημα: Από το 1996 έχει επισημανθεί η αδυναμία του νόμου. Γιατίμέχρι σήμερα εν έτη  2000, η Κυβέρνηση δεν έχει προχωρήσει στη διατύπωση ενός τέτοιου νομοσχεδίου, ώστε να καλύψει, ο νόμος, που έχει ψηφιστεί και έγιναν οι εκλογές το 1996, τα μεγάλα κενά και δεν δίνει πειστικέςαπαντήσεις στα μεγάλα ερωτήματα που απασχολούν τον ελληνικό λαό; Εκτός και αν επιθυμούν κάποιοι να καταστήσουν έτι περαιτέρω αναξιόπιστη την πολιτική ζωή της χώρας, των Βουλευτών και τη λειτουργία του Ελληνικού Κοινοβουλίου.
Θα μου επιτρέψετε να συνεχίσω με διαπιστώσεις γιατί το θέμα μας έχει απασχολήσει πάρα πολλές φορές στη Βουλή και έχουμε διατυπώσει τις απόψεις μας, έχουμε διατυπώσει τις ενστάσεις μας και δεν ξέρω κατά πόσο έχουμε εισακουστεί. Αλλά πρέπει να σας πω ότι με βαθύτατη ειλικρίνεια όπως εκτιμώ ότι ειλικρινές είναι και το ενδιαφέρον των Βουλετών της Νέας Δημοκρατίας να καταθέσουν αυτήν την πρόταση νόμου, έχουμε διατυπώσει και διαπιστώσει ως Δημοκρατικό Κοινωνικό Κίνημα πολλά ερωτηματικά, πολλές ανακολουθίες που συμβαίνουν γενικότερα στο χώρο των Μέσων Μαζικής Ενημέρωσης.
Επομένως, θα μου επιτρέψετε να αναφερθώ περιστασιακά σε κάποιες παρατηρήσεις και να σας ρωτήσω, σήμερα λειτουργούν οι νόμοι που προβλέπουν τον τρόπο λειτουργίας των Μέσων Μαζικής Ενημέρωσης;Ε, λοιπόν, όχι. Το έχουν διατυπώσει με σαφήνεια στην Επιτροπή Θεσμών και Διαφάνειας δύο εκ των προέδρων της επιτροπής οι οποίοι μάλιστα και παραιτήθηκαν, για ένα εκατομμύριο λόγους.
Για να είμαι δε περισσότερο σαφής πρέπει να σας πω ότι εκείνο το οποίο είναι συνταρακτικό είναι το γεγονός ότι λειτουργεί το Εθνικό Συμβούλιο Ραδιοτηλεόρασης με δεδηλωμένη την εκτίμηση των δύο προέδρων του Ε.Σ.Ρ. ότι ούτε τον τεχνικό εξοπλισμό διαθέτει, αλλά ούτε και το προσωπικό για να μπορέσει να ελέγξει στο σύνολο της χώρας την παράνομη λειτουργία περισσότερους από χιλίους τηλεοπτικούς σταθμούς.
'Οταν, λοιπόν, μιλάμε για νόμιμη λειτουργία, πρέπει να αναρωτηθούμε.         Αφού υπάρχει μία Κυβέρνηση, μια εκτελεστική εξουσία και στο σύνολό της ηπολιτεία που δεν μπορεί να εφαρμόσει τους νόμους, για ποια ισονομία μου μιλάτε εν συνεχεία; Και πώς να αντιδράσουν τα μικρά λεγόμενα ή θεωρούμενα κόμματα εν τη Βουλή;Πάω σε ένα άλλο μεγάλο θέμα. Υπάρχει αυτήν τη στιγμή και λειτουργεί, κύριοι συνάδελφοι...
Αφήστε τον κ. Ρέππα, δεν πειράζει, μερικές φορές έχει το δικό του τρόπο να επικοινωνεί με το Κοινοβούλιο και τους θεσμούς. Δεν θα τον παρακολουθήσω σε ψιθυρίσματα.
ΔΗΜΗΤΡΙΟΣ ΡΕΠΠΑΣ (Υπουργός Τύπου και Μέσων Μαζικής Ενημέρωσης): Γιατί το λέτε αυτό;
ΙΩΑΝΝΗΣ ΔΗΜΑΡΑΣ: Λειτουργεί τούτη την ώρα, κύριοι συνάδελφοι, το περίφημο κανάλι της Βουλής μέσω του μπουκέτου nova και μέσω, δηλαδή, νομοσχεδίου το οποίο ψηφίστηκε μόνο από το ΠΑΣΟΚ -όλα τα άλλα κόμματα αν θυμάστε είχαν αποχωρήσει- και ερωτώ: Πώς λειτουργεί το κανάλι της Βουλής; Σε ποια νόμιμη συχνότητα; Από ποιον πήρε τη νόμιμη άδεια; Ρωτήθηκε κανένας από τους Βουλευτές μήπως και από τον Πρόεδρο της Βουλής ότι υπάρχει το κανάλι της Βουλής, και λειτουργεί; Μάλιστα λειτουργούσε δοκιμαστικά χωρίς να το ξέρουμε.
ΓΙΑΝΝΗΣ ΚΑΨΗΣ: Δεν λειτουργεί, κύριε συνάδελφε.
ΙΩΑΝΝΗΣ ΔΗΜΑΡΑΣ: Κύριε διευθυντά, ακούστε με παρακαλώ. Εγένοντοδοκιμαστικές εκπομπές εν αγνοία των Βουλευτών.
ΓΙΑΝΝΗΣ ΚΑΨΗΣ: Κάνετε λάθος.
ΙΩΑΝΝΗΣ ΔΗΜΑΡΑΣ: Ε, πώς κάνω λάθος; Δηλαδή αυτό που έβλεπα τι ήταν;ΓΙΑΝΝΗΣ ΚΑΨΗΣ: Το εν αγνοία... ήταν λάθος.
ΙΩΑΝΝΗΣ ΔΗΜΑΡΑΣ: Εγένοντο δοκιμαστικές εκπομπές εν αγνοία των Βουλευτών, εν αγνοία της Βουλής. Ναι, είναι ένας τρόπος άμυνας να υπάρχει το κανάλι της Βουλής. Εμείς υποστηρίζουμε την προσπάθεια, θα τη βοηθήσουμε με όλες μας τις δυνάμεις, αλλά αυτό θα πρέπει να γίνει με έναν τρόπο διαφανή και με τη συμμετοχή όλων μας. Και πρέπει εν πάση περιπτώσει να ρωτηθούν τουλάχιστον δώδεκα δεκατέσσερις Βουλευτές δημοσιογράφοι ποια είναι η εμπειρία τους, να την καταθέσουν, να συζητήσουν, να προβληματιστούν και να ξεκινήσουμε.
Αφήνω το Εθνικό Συμβούλιο Ραδιοτηλεόρασης και τον τρόπο με τον οποίο η Κυβέρνηση -μειοψηφία στον ελληνικό λαό και πλειοψηφία στη Βουλήαντιμετωπίζει το Δημοκρατικό Κοινωνικό Κίνημα.
Η πρόταση της Επιτροπής Θεσμών και Διαφάνειας στην οποία προϊστασθε, κύριε Καψή, μέχρι να μελετηθεί, είμαι βέβαιος ότι το πολιτικό σκηνικό, αφού θα έχουν γίνει οι εκλογές, θα έχει αλλάξει εντελώς. Επομένως εδώ θα πρέπει να αναζητηθεί και ο τρόπος με τον οποίο, αν η Κυβέρνηση είναιειλικρινής, θα αντιμετωπίσει το θέμα του τρόπου λειτουργίας και ελέγχου των δαπανών κομμάτων και υποψηφίων Βουλευτών.
'Εχω στα χέρια μου μια επιστολή την οποία είχε στείλει η κ. ΕλένηΑνουσάκη στον Αντιπρόεδρο της Βουλής, κ. Λουκά Αποστολίδη και η οποία δεν είναι Βουλευτής του ΔΗΚΚΙ, αλλά του κυβερνώντος κόμματος. Σ' αυτή της την επιστολή τι παρατηρεί; Λέει στον κ. Αποστολίδη: "Κύριε συνάδελφε, υπάρχει έλλειψη δικαιοσύνης και εμπιστοσύνης ανάμεσά μας. Εκλέγομαι στην πιο δύσκολη περιφέρεια της Α' Αθηνών. Πώς μπορεί ο υποψήφιος Βουλευτής που το όριο των δαπανών του στην Α' Αθήνας είναι 13.398.000 δραχμές να δικαιολογήσει εκλογικά κέντρα στο κέντρο της Αθήνας και στις γειτονιές, τις πολύχρωμες αφίσες, φωτογραφίες και πολύχρωμα πανώ, τεράστια φωτεινά ταμπλό διασπαρμένα σε όλους τους δρόμους;".
Αυτό το ερώτημα επισήμως έχει κατατεθεί και έχει τεθεί υπόψη του κ.  Λουκά Αποστολίδη. Πρέπει ή όχι να απαντήσουμε; Βεβαίως πρέπει να απαντήσουμε.
Πρέπει δε να σας πω και κάτι άλλο το οποίο μου έκανε εξαιρετικήεντύπωση και αν κάνω λάθος διορθώστε με, κύριε διευθυντά. Πρώην Υπουργός του ΠΑΣΟΚ στην Επιτροπή Θεσμών και Διαφάνειας, είναι αλήθεια ότι είπε, ότι σήμερα για να εκλεγεί ένας Βουλευτής στην Α' Αθηνών έχει τεράστια έξοδα και πως αυτά ενδεχομένως ξεπερνάνε τα εκατό και διακόσια εκατομμύρια δραχμές;ΓΙΑΝΝΗΣ ΚΑΨΗΣ: Μόνο;ΙΩΑΝΝΗΣ ΔΗΜΑΡΑΣ: Μόνο; 'Αρα υπάρχει ένα θέμα σοβαρό και πρέπει να δούμε, για την αξιοπιστία του Κοινοβουλίου και της πολιτικής ζωής της χώρας, πώς θα το αντιμετωπίσουμε.
Θα σταθώ τώρα για λίγο στον τρόπο με τον οποίο χρησιμοποιείτε τηνκρατική τηλεόραση. Θα μου επιτρέψετε, κύριε Υπουργέ, να σας πω κάτι εξαιτίας μιας αδυναμίας που έχω, διότι είμαι εξαρτημένος από το επάγγελμα του δημοσιογράφου να παρακολουθώ τακτικά τα δελτία ειδήσεων και τις δημοσιογραφικές πολιτικές εκπομπές. Πρέπει, λοιπόν, να σας πω, ότι με λύπη έχω διαπιστώσει ότι εκείνο το οποίο πάντως επιδιώκετε και επιδιώκουν κάποιοι άλλοι, είναι συνεχώς να αγνοείτε ή να μειώνετε την πολιτική δραστηριότητα των πολιτικών προσώπων που ανήκουν στο χώρο της Αντιπολίτευσης γενικότερα.
'Αλλως, δεν μπορώ να εξηγήσω πώς είναι δυνατόν να γίνεται μια πολιτική δημοσιογραφική εκπομπή σε ένα από τα κανάλια τα κρατικά και ο μόνος προσκεκλημένος να είναι ένας Υπουργός της Κυβέρνησης μονίμως και διαρκώς.  Και είναι παρατήρηση που έχει κάνει και ο κ.  Προκόπης Παυλόπουλος στην Επιτροπή Θεσμών και Διαφάνειας, την έχει θέσει υπόψη του προέδρου που παραιτήθηκε και είναι αλήθεια. Δεν το αρνήθηκε, δηλαδή, ούτε εκείνος. Επιπλέον -και έχει πολύ μεγάλη σημασία και παρακαλώ, αν μπορείτε ναμας δώσετε και μια απάντηση- βλέπω σε μια δημοσιογραφική εβδομαδιαία εκπομπή πολιτική, ο δημοσιογράφος που την παρουσιάζει διαρκώς να καλεί δυο και τρία πρόσωπα και περισσότερο μόνο από το χώρο το συγκεκριμένο.  Οπωσδήποτε υπάρχει ένας του ΠΑ.ΣΟ.Κ., ένας από τη Νέα Δημοκρατία ή ένας του Κ.Κ.Ε. ή ένας του Συνασπισμού της Αριστεράς και της Προόδου. Το ΔΗ.Κ.ΚΙ. απουσιάζει.
Τηλεφώνησαν από το Γραφείο Τύπου του Δημοκρατικού Κοινωνικού Κινήματος και είπαν: "Μας συγχωρείτε. Τι γίνεται εδώ; Γιατί δεν καλείται κάποτε και έναν εκπρόσωπο από το Δημοκρατικό Κοινωνικό Κίνημα;" Ξέρετε ποια απάντηση πήραμε; "Χωράνε μόνον τέσσερις στο τραπέζι. Πέμπτος δεν χωράει." Είναι ασύλληπτο, δηλαδή, και δεν ντρέπονται που το είπαν! "Χωράνε τέσσερις μόνο." Ε, λοιπόν, αφού χωράνε μόνο τέσσερις, την επόμενη φορά να τους πείτε να μην είσαστε εσείς εκεί και να αλλάξουμε, να είναι ο επόμενος, για να χωράμε και εμείς. Εκτός αν δεν χωράμε στην αντίληψη την οποία έχετε για τον τρόπο της λειτουργίας των δημοκρατικών θεσμών και του ιερού δικαιώματος, του συνταγματικά κατοχυρωμένου, του απλού 'Ελληνα πολίτη, να πληροφορείται από μέσα τα οποία πληρώνει υποχρεωτικά, αλλά δεν μπορεί να ελέγχει. Ασύλληπτα πράγματα είναι αυτά! Αυτό είναι δημοκρατία άραγε; Είναι απίστευτο!Παρακαλώ πολύ, κύριε Ρέππα, εάν το επιθυμείτε -και θέλω να μας διαβεβαιώσετε- αν μπορείτε να μας δώσετε, πριν τη διεξαγωγή των εκλογών αυτών, χρόνους από τις πολιτικές εκπομπές που έγιναν στα κρατικά μέσα, πόσες φορές φιλοξενήθηκε το Δημοκρατικό Κοινωνικό Κίνημα, αλλά και τα άλλα τα κόμματα -δεν έχω κανένα πρόβλημα- και πόσες φορές οι εκπρόσωποι του ΠΑ.ΣΟ.Κ. Θα είναι εντυπωσιακός ο αριθμός.
Και θα σας πω και κάτι άλλο και όχι για να σας απειλήσω. Θεωρώυποχρέωσή μου να το αναφέρω, για να μη φανταστεί κανένας ότι χαφιεδίζω.  Εδώ και καιρό μαγνητοσκοπώ τις πολιτικές τηλεοπτικές εκπομπές και τα δελτία ειδήσεων της κρατικής τηλεόρασης για να δούμε τελικά πού πάμε.  Δηλαδή θα πρέπει να κάνω μια άλλη δουλειά απ' αυτήν για την οποία με έχει εξουσιοδοτήσει ο ελληνικός λαός, για να μπορέσω να σας παρακολουθήσω σ' αυτόν τον αυταρχικό κατήφορο και την αλαζονεία σας. Είναι απίστευτα αυτά τα πράγματα που συμβαίνουν!"Τούτο το χώμα είναι δικό τους και δικό μας." Τούτο το χώμα καιτούτος ο τρόπος με τον οποίο λειτουργεί η κοινοβουλευτική δημοκρατία είναι δικός σας και δικός μας.
Τελειώνοντας, για να μη σας κουράσω άλλο για τον τρόπο με τον οποίο γίνεται το περίφημο μοίρασμα της πίτας σε σχέση με τα διαφημιστικά έξοδα, τα γραφεία κλπ. -ειπώθηκαν έτσι και αλλιώς από πολλούς εκ των ομιλητών που προηγήθηκαν από εμένα στο Βήμα- θέλω να πω κάτι, απευθυνόμενος στη Νέα Δημοκρατία. Επιλέγω, κύριοι συνάδελφοι, μια πρόταση έτσι όπως κατέληξε στην ομιλία του σήμερα ο Πρόεδρος της Νέας Δημοκρατίας κ. Κωνσταντίνος Καραμανλής που έλεγε: "Με την πρόταση νόμου εμείς θέτουμε βάση συζήτησης." Συμφωνούμε απολύτως. Στη συζήτηση αυτή συμμετέχουμε.  Εκτιμούμε ότι ο νόμος έτσι όπως έχει διατυπωθεί, δεν είναι ολοκληρωμένος, κάτι που παρατηρήσατε όλοι όσοι μιλήσατε απ' αυτό το Βήμα. Ιδού, είμαστε στη διάθεσή σας. Ξέρετε πολύ καλά ότι δεν έχουμε τη δυνατότητα πρωτοβουλιών. Ο κ. Ρέππας μου είπε ότι ποθεί τέλος πάντων να λειτουργήσει η δημοκρατία και η ισονομία στη χώρα, ας αναλάβει την πρωτοβουλία και εδώ είμαστε, να τα πούμε.
ΠΡΟΕΔΡΕΥΩΝ  (Δημήτριος Β. Κωστόπουλος): Ο κ. Παυλόπουλος έχει τολόγο.
ΠΡΟΚΟΠΗΣ ΠΑΥΛΟΠΟΥΛΟΣ: Κυρίες και κύριοι συνάδελφοι, αποτελεί γεγονός αναμφισβήτητο το ότι το καθεστώς το οποίο αφορά τις δαπάνες των κομμάτων και των υποψηφίων κατά τη διάρκεια της προεκλογικής περιόδου είναι διάτρητο.
Βεβαίως δεν θα περίμενα από τον Υπουργό Τύπου να έχει διαφορετική αντίληψη από εκείνη, την οποία εξέφρασε. Ξέρετε γιατί; Υπουργός Τύπου είναι. Γνωρίζετε, κυρίες και κύριοι συνάδελφοι, ότι είμαστε η μόνη χώρα στην Ευρωπαϊκή 'Ενωση τουλάχιστον, η οποία έχει αντίστοιχο Υπουργείο. Δεν σας κάνει εντύπωση; Γι'αυτό είπα γι'αυτό το Υπουργείο, για να λέει ο κ.  Ρέππας αυτά που ακούσαμε σήμερα. 'Αξιος ο μισθός του και ο ρόλος βεβαίως για τον οποίον ετάχθη.
Είναι διάτρητο το θεσμικό πλαίσιο για δύο λόγους κυρίως. Πρώτα-πρώτα διότι το πλαίσιο αυτό δεν επιτρέπει να ξέρουμε πού βρίσκουν χρήματα τα πολιτικά κόμματα. Πού βρίσκουν αυτόν τον πακτωλό χρημάτων, όπως πακτωλός χρημάτων είναι του κυβερνώντος κόμματος, για να μπορεί να σπαταλά τα χρήματα που σπαταλά κάθε ημέρα, που τα βλέπουμε και δεν χρειαζόμαστε περισσότερους μάρτυρες, δεδομένου ότι εδώ είναι καθημερινά η τηλεόραση, ακόμη και ο γραπτός Τύπος.
Είναι διάτρητο επίσης, γιατί δεν μπορούμε ούτε έχουμε τους κοινοτικούς μηχανισμούς να ξέρουμε πόσα χρήματα δίνονται στον ηλεκτρονικό Τύπο και από τα πολιτικά κόμματα και από τους υποψηφίους. Η αδιαφάνεια, δηλαδή, και επομένως το διάτρητο του θεσμικού πλαισίου αφορά την αδυναμία ελέγχου των πόρων των κομμάτων γενικώς, αλλά και την αδυναμία ελέγχου του πόσα χρήματα σπαταλώνται ιδίως για τα ηλεκτρονικά μέσα ενημέρωσης.
Αυτό είναι το γεγονός που θέλει να αναδείξει και να χτυπήσει στη ρίζα του η πρόταση την οποία εμείς καταθέσαμε. Ποια είναι η φιλοσοφία της πρότασης αυτής; Γιατί ο κ. Ρέππας ή δεν θέλησε ή δεν μπόρεσε να καταλάβει. Εν πάση περιπτώσει, σε αυτήν την Αίθουσα τη διέστρεψε. Η άποψη είναι ότι από τη στιγμή που η ραδιοφωνία και η τηλεόραση, δηλαδή, τα ηλεκτρονικά μέσα ενημέρωσης, εμπλέκονται στη διαδικασία της εκλογής είτε αυτές είναι εθνικές εκλογές, είτε δημοτικές και νομαρχιακές εκλογές είτε ευρωεκλογές, από κει και πέρα, θα πρέπει τα πολιτικά κόμματα να έχουν τη δυνατότητα να χρησιμοποιούν τον τηλεοπτικό και ραδιοφωνικό χρόνο, αλλά υπό καθεστώς διαφάνειας.
Ο μόνος τρόπος για να γίνει αυτό, είναι να πληρώνει το δημόσιο τοχρόνο τον οποίον παραχωρούν τα ηλεκτρονικά μέσα ενημέρωσης, να κατανέμεται από κει και πέρα αναλογικών και ισορρόπως ο χρόνος αυτός στα κόμματα και ν' αφαιρείται από την επιχορήγηση του κράτους προς αυτά.
Είπε ο κύριος Υπουργός "αν κάνετε έναν υπολογισμό, θα αντιληφθείτεότι είναι πολλαπλάσιο κόστος και επομένως, τα κόμματα όχι μόνο δεν θαπάρουν τίποτε, αλλά ενδεχομένως, να τους αφαιρέσουμε". Για σκεφθείτε το.       Ποιος είπε στον κύριο Υπουργό κατ' αρχήν ότι όταν ένα ηλεκτρονικό μέσο ενημέρωσης, ραδιόφωνο ή τηλεόραση, θα παίρνει χρήματα για το χρόνο που παραχωρεί κατά τη διάρκεια προεκλογικών περιόδων θα κοστολογεί το χρόνοαυτό με το ίδιο τιμολόγιο που κοστολογεί τις διαφημίσεις στο ελεύθερο εμπόριο;Κυρίες και κύριοι συνάδελφοι, από κει φαίνεται η άγνοια ή αν θέλετε η διαστροφή της Κυβέρνησης ως προς το ρόλο των ηλεκτρονικών μέσων μαζικής ενημέρωσης. Αγνοεί ο κύριος Υπουργός ότι τα ηλεκτρονικά μέσα μαζικής ενημέρωσης είναι δημόσιες υπηρεσίες κατά το Σύνταγμα, οι οποίες και όταν παραχωρούνται σε ιδιώτες, παραχωρούνται ως δημόσιες υπηρεσίες. Ισχύει το καθεστώς της παραχώρησης δημόσιας υπηρεσίας. Αγνοεί φαίνεται και εκείνος και οι σύμβουλοί του κάτι πολύ απλό: Πως όταν κάνεις σύμβαση παραχώρησης δημόσιας υπηρεσίας έχεις τη δυνατότητα -όπως έκανε το δημόσιο με την Ολυμπιακή που την υποχρέωνε όταν ανήκε σε ιδιώτη, να κάνει και πτήσεις σε άγονες γραμμές- να επιβάλεις όρους. Και αν δεν είναι όρος να υπάρχει ένα πολύ μειωμένο τιμολόγιο για τα κόμματα, κάθε τέσσερα χρόνια που έχουμε εκλογές, τότε με συγχωρείτε, αλλά έχουμε πολύ διαφορετική αντίληψη για τον τρόπο λειτουργίας των μέσων μαζικής ενημέρωσης.
Φαίνεται ότι ο κύριος Υπουργός, τις ιδέες, τις απόψεις, τις θέσειςτων πολιτικών κομμάτων, τις αντιμετωπίζει ως εμπόρευμα και ενδεχομένως το πολιτικό μας σύστημα ως κατάστημα με "Εδώδιμα-αποικιακά".
Λάθος, κυρίες και κύριοι της Κυβέρνησης, για μας δεν είναι έτσι.
Είπε ο κύριος Υπουργός βεβαίως προηγουμένως "μα, ξεχνάτε, κύριοι της Νέας Δημοκρατίας, ότι πλέον μετά το νόμο του 1995 δεν υπογράφεται σύμβαση παραχώρησης δημόσιας υπηρεσίας";Μα, εκεί είναι η διαστροφή, εκεί είναι ακριβώς το πρόβλημα και του το είχα πει και άλλοτε. Γι' αυτό καταργήθηκε από τις κυβερνήσεις του ΠΑΣΟΚ αυτή η σύμβαση. Υπήρχε επί των ημερών μας και υπήρχε ακριβώς γιατί έπρεπε να δίνεται η άδεια και να υπογράφεται η σύμβαση για να ξέρουν οι ιδιώτες τι υποχρεώσεις αναλαμβάνουν. Αλλά τη σύμβαση την κατήργησαν πού; Στην αναλογική τηλεόραση. Και τη διατήρησαν που; Στην ψηφιακή τηλεόραση. Μα, η ψηφιακή τηλεόραση από τη φύση της λειτουργίας της, τουλάχιστον σ' αυτήν τη φάση που βρισκόμαστε, δεν είναι εκείνη η οποία παίζει το μεγαλύτερο ρόλο στην ενημέρωση. Γιατί είναι ειδικά τα προγράμματά της. Σε ό,τι αφορά την ενημέρωση, σε ό,τι αφορά τις βασικές αρχές του Συντάγματος είναι η αναλογική τηλεόραση που παίζει αυτόν το ρόλο. Και εκεί καταργήθηκε η σύμβαση. Αντιλαμβάνεσθε τι γίνεται; Δηλαδή, εκεί που πράγματι είναι δημόσια υπηρεσία η τηλεόραση καταργούν τη σύμβαση για να μην υπάρχει δυνατότητα επιβολής αυτών των υποχρεώσεων. Και τη βάζουν εκεί που θέλουν να το χρησιμοποιήσουν για καθαρά οικονομικούς λόγους.
Αυτό λέγεται πολιτική διαστροφή που αποδεικνύει ποια είναι ηνοοτροπία αυτής της Κυβέρνησης για τα Μέσα Μαζικής Ενημέρωσης. Και αυτό λέμε. Με την πρότασή μας λέμε ότι πρέπει να υπάρχει σύμβαση η οποία θα καθορίζει και τους όρους που κάποιος παίρνει αυτήν τη δημόσια υπηρεσία.        Διότι, κυρίες και κύριοι συνάδελφοι, φθάνουμε στο σημείο να θεωρούμεσήμερα λίγο ως πολύ -και πάει να περάσει αυτή η νοοτροπία δυστυχώς ακόμη και στον απλό πολίτη- ότι όλοι εκείνοι οι οποίοι έχουν τα ηλεκτρονικά μέσα μαζικής ενημέρωσης στα χέρια τους, είναι οι ιδιοκτήτες τους. Ιδιοκτήτες σε ό,τι αφορά την τυπική νομική του όρου έννοια, ναι. Αλλάείναι δημόσια υπηρεσία και το επαναλαμβάνω. Και η δημόσια υπηρεσία έχει υποχρεώσεις. Και προπαντός τις υποχρεώσεις δεν τις έχει μόνον εκείνος που έχει τη δημόσια υπηρεσία, την έχει και εκείνος που την παραχωρεί. Το αν πραγματικά την παραχώρησε χωρίς όρους, χωρίς προϋποθέσεις, σαν ξέφραγο αμπέλι, είναι δικό του θέμα, είναι θέμα της Κυβέρνησης. Δεν μπορεί, δηλαδή, την ιδία ντροπή της, το γεγονός ότι κατέστησε μια δημόσια υπηρεσία παραμάγαζο, αυτό το γεγονός της θεσμικής διαστροφής, να το επικαλείται ως επιχείρημα για το ότι δήθεν είναι εξωπραγματική η πρόταση της Νέας Δημοκρατίας. Αυτή είναι η αλλοίωση των θεσμών.
Αλλά είπαμε, δεν αρέσει στην Κυβέρνηση η πρόταση; Τόσο καιρό την έχει στα χέρια της, τόσο καιρό ξέρει ότι υπάρχει πρόβλημα. Γιατί άραγε δενεμφάνισε τις δικές της θέσεις και τις δικές της προτάσεις; Είπε ο κύριος Υπουργός ότι είναι ικανοποιημένος. Αν είναι ικανοποιημένος από το καθεστώς που υπάρχει σήμερα, τότε από κει και πέρα, δεν χρειάζεται να συζητήσουμε. Αλλά αν είναι εκείνος, κυρίες και κύριοι συνάδελφοι, ικανοποιημένος, υπάρχει σ'αυτήν τη Βουλή των Ελλήνων μια επιτροπή, η Επιτροπή Θεσμών και Διαφάνειας που λειτουργεί κατά τρόπο υποδειγματικό. Δεν έχω διάθεση να κολακεύω ματαιοδοξίες. Αλλά πρέπει να απονείμω τα εύσημα τα οποία ταιριάζουν στον Πρόεδρο της Επιτροπής, το Βουλευτή Πειραιώς κ. Γιάννη Καψή, για το ότι κατάφερε -όλοι μας θέλω να το πιστεύω, αλλά εκείνος πρωτίστως- αυτή η Επιτροπή να λειτουργεί ώστε εκτός από ελάχιστες περιπτώσεις οι αποφάσεις της να μην έχουν καν μειοψηφία. Πρωτόγνωρο πράγμα για τα κοινοβουλευτικά μας δεδομένα.
Αυτή η Επιτροπή, έβγαλε ένα πόρισμα το οποίο έχει στείλει κοντά εδώ και δύο μήνες. Και λέει τι πρέπει να γίνει. Καμία απάντηση δεν πήραμε από κανέναν. Εάν ο κύριος Υπουργός εννοεί κάποιες τροπολογίες που κυκλοφορούν στα δημοσιογραφικά γραφεία από την Υπουργό Εσωτερικών, καλό είναι να μη συζητήσει γι'αυτές εδώ, γιατί είναι ντροπή και να το κουβεντιάζουμε. Εμείς, ως Επιτροπή Θεσμών και Διαφάνειας, έχουμε κάνει προτάσεις. Δεν του αρέσει η πρόταση της Νέας Δημοκρατίας; Να πάρει τις προτάσεις αυτές και να μας πει ποια είναι η θέση της Κυβέρνησης επ' αυτών. Πάντως, ένα είναι βέβαιο: 'Οτι σ'αυτές τις εθνικές εκλογές, με ό,τι εμπειρία έχουμε στο παρελθόν, δεν είναι δυνατόν να πάμε και δεν πρέπει να πάμε έτσι. 'Οχι φυσικά γιατί φοβόμαστε το ΠΑΣΟΚ. Αποδείξαμε ότι και τις δημοτικές και τις νομαρχιακές εκλογές και τις ευρωεκλογές η Νέα Δημοκρατία τις κέρδισε, παρά το γεγονός ότι χρησιμοποιήθηκε πακτωλός χρημάτων από την Κυβέρνηση. 'Ετσι θα τις κερδίσουμε και τώρα. Αλλά είναι θέμα λειτουργίας του πολιτεύματος. Δεν είναι ζήτημα ποιος και πώς κερδίζει τις εκλογές.
Θα είναι δε πραγματικά μια μεγάλη ευκαιρία, όταν θα συζητήσουμεκατ'ιδίαν στην Επιτροπή Θεσμών και Διαφάνειας με τον κύριο Υπουργό, να πούμε τι συμβαίνει και με το Εθνικό Συμβούλιο Ραδιοτηλεόρασης. 'Ενα σας λέω, κύριοι συνάδελφοι. Το Εθνικό Συμβούλιο Ραδιοτηλεόρασης είχε τον τελευταίο καιρό δύο προέδρους, προερχόμενους από το χώρο του ΠΑΣΟΚ. Ο ένας, ο κ. Γεώργιος Κασιμάτης, ήταν ο νομικός σύμβουλος του Ανδρέα Παπανδρέου χρόνια. Και ο κ. Παύλος Σούρλας, άνθρωπος του περιβάλλοντος του κυρίου Πρωθυπουργού. Και οι δύο έφυγαν χτυπώντας πίσω τους τις πόρτες.
Και βρέθηκε μετά ο κ. Ρέππας για να εξαπολύσει μύδρους εναντίον αυτών που ο ίδιος τους είχε επιλέξει και τους είχε εγκαταστήσει στο Ζάππειο μετά βαϊων και κλάδων. Βέβαια και αυτοί οι άνθρωποι έχουν κάποια όρια.  Ο κύριος Υπουργός έχει συνηθίσει λειτουργούς σαν τον κ. Παναγιώτου. Δεν είναι Παναγιώτου ούτε ο κ. Κασιμάτης ούτε ο κ. Σούρλας. Αυτοί οι άνθρωποι έφυγαν και κατήγγειλαν πράγματα συγκεκριμένα. 'Ετσι βρέθηκαν να είναι υπόλογοι στον κ. Ρέππα.  Αυτό μου θυμίζει τον τρόπο που ενήργησε το ΠΑΣΟΚ με το ναύαρχο Λυμπέρη. Εκείνον που έφερε από την αποστρατεία και τον έκανε αρχηγό των Ενόπλων Δυνάμεων, αλλά μετά τη νύχτα των Ιμίων, επειδή πήγε να πει την αλήθεια, τον μεταχειρίστηκε περίπου ως προδότη.  Αυτή είναι η πολιτική του νοοτροπία.
Αυτό συμβαίνει και με το Εθνικό Συμβούλιο Ραδιοτηλεόρασης. Του αφαίρεσαν τις αποφασιστικές αρμοδιότητες. 'Εχει μόνο γνωμοδοτικές αρμοδιότητες. Δεν του έχουν δώσει καμία στελεχιακή υποδομή και μέσα για να κάνει τη δουλειά του. 'Ετσι έχουμε το φαινόμενο κάθε φορά που ένας πρόεδρος φεύγει, επειδή δεν μπορεί να κάνει τη δουλειά του να κατηγορείται ότι υπονομεύει το καθεστώς. Ποιος; Ο κ. Κασιμάτης και οκ. Σούρλας υπονόμευαν τον Υπουργό Τύπου και Μέσων Μαζικής Ενημέρωσης! Είναι νοοτροπία αυτή; Αν αυτό δεν λέγεται κομματικός νεποτισμός και παλαιοκομματισμός τότε τι λέγεται;Τέλος, δεν θα ήθελα να ασχοληθώ καθόλου με το καθεστώς της ΕΡΤ αλλά πρέπει να πω ότι τα δελτία ειδήσεων αποτελούν όνειδος για τη δημοκρατία.  Είναι μέσα προβολής του κυβερνητικού έργου και τίποτα παραπάνω. Υπουργοί παρελαύνουν χωρίς αντίλογο. Μιλά ο κ. Σκανδαλίδης στο Βόλο σε κομματικά στελέχη και του αφιερώνουν δέκα λεπτά. Προχθές Υφυπουργός της Κυβέρνησης έκανε κομματική εκδήλωση στελεχών του από την Ηλεία και η ΕΡΤ μετέδιδε συνεχώς αυτά τα πράγματα.
Αυτά θεωρούνται "υπόδειγμα δημοκρατίας" και λένε ότι η ΕΡΤ λειτουργεί υποδειγματικά. Ε, για την Κυβέρνηση Σημίτη είναι υπόδειγμα γιατί αυτό είναι το δείγμα γραφής της που μας έχει δώσει ως  σήμερα. Αυτή είναι η λεοντή και το προσωπείο του εκσυγχρονισμού με το οποίο προσπαθεί να μας πείσει ότι θα μπούμε στον 21ο αιώνα.
Κύριοι συνάδελφοι, πέρα από την ένταση αυτών των στιγμών, επειδή θα γίνουν εκλογές και δεν ξέρω πόσοι και ποιοι από μας -εύχομαι να είναι όλοι πλην του υποφαινομένου- θα είμαστε εδώ στην επόμενη Βουλή, πρέπει να πω ότι έχουμε χρέος να μην αφήσουμε αυτό το κενό. Η Κυβέρνηση έχει χρέος να συμπράξει μαζί μας ώστε αυτές οι εκλογές να διεξαχθούν κάτω από συνθήκες που τιμούν τη δημοκρατία και το πολίτευμα και όχι κάτω από συνθήκες που θα μας κάνουν να ντρεπόμαστε για το έργο που αφήνουμε αλλά και για την πρακτική που ακολουθήσαμε. Ευχαριστώ.
(Χειροκροτήματα από την πτέρυγα της Νέας Δημοκρατίας)ΠΡΟΕΔΡΕΥΩΝ (Δημήτριος Β. Κωστόπουλος): Ο κ. Σούρλας έχει το λόγο. Κύριοι Βουλευτές θα σας παρακαλέσω να περιορίζεστε στο χρόνο σαςγιατί έτσι όπως πάμε θα ξημερώσουμε.
ΓΕΩΡΓΙΟΣ ΣΟΥΡΛΑΣ: Θα ξημερώσουμε αλλά να μην ξημερώσουμε με εφιάλτες. Να δούμε καλό όνειρο τουλάχιστον αν και δεν το βλέπω.
Η εισηγητική έκθεση της πρότασης νόμου της Νέας Δημοκρατίας τηνοποία είχα την τιμή και εγώ να συνυπογράψω θέτει σοβαρά και καίρια ερωτήματα σε προβλήματα που άπτονται της λειτουργίας της δημοκρατίας.  Θέτει ζητήματα των οικονομικών πόρων των κομμάτων, της προέλευσης, του ελέγχου των δαπανών ιδιαίτερα κατά την προεκλογική περίοδο και όχι μόνο.  Ακόμη θέτει ζητήματα των δαπανών των υποψηφίων Βουλευτών και των κυρώσεων λόγω παραβάσεων των κειμένων διατάξεων. Θέτει ζητήματα μείζονος σημασίας που καθιστούν την πολιτική μας και τους πολιτικούς αναξιόπιστους αλλά και το πολιτικό μας σύστημα ευάλωτο.
Είμαστε ευάλωτοι εμείς οι πολιτικοί όταν διατηρούμε ένα ανεπαρκές νομοθετικό πλαίσιο για τη χρηματοδότηση των κομμάτων και των υποψηφίων Βουλευτών. Είμαστε ευάλωτοι όταν κόμματα, Κυβέρνηση και πολιτικοί καταστρατηγούμε τους νόμους που άμεσα μας αφορούν προς τους οποίους θα έπρεπε να υπάρχει ιδιαίτερη ευαισθησία. Το ερώτημα που προβάλειεπιτακτικά είναι πώς μπορούμε να προσδοκούμε την τήρηση των νόμων από τους πολίτες όταν πρώτοι εμείς δεν εφαρμόζουμε τους νόμους που άμεσα μας αφορούν.
Πώς μπορούμε να απαιτούμε την επιβολή κυρώσεων από τον απλό πολίτη, από το δημόσιο λειτουργό, όταν αυτό δεν εφαρμόζεται από τους εκπροσώπους της Εθνικής Αντιπροσωπείας, όταν εμείς οι ίδιοι παρανομούμε;Πώς είναι δυνατόν Βουλευτές να είναι ελέγχοντες και ελεγχόμενοι;Αναφέρομαι σε αυτόν το νόμο, κύριε Υφυπουργέ, που είναι μνημείο ανευθυνότητας, υποκρισίας, που προσβάλλει κάθε έννοια ηθικής, λογικής και πολιτικής αξιοπρέπειας, αυτόν το νόμο που θα έπρεπε για όσους παρέβησαν το όριο των προεκλογικών δαπανών, τουλάχιστο να δημοσιοποιηθούν τα ονόματά τους. Και εγώ λυπάμαι, γιατί υπήρξε δυστυχώς διακομματική συναίνεση, συνεννόηση, για να μη δημοσιοποιηθούν τα ονόματα.
Αυτά είναι απαράδεκτα πράγματα. Και ίσως αν ήταν μερικά ονόματα όχιτόσο πολύ επιφανών Βουλευτών, Υπουργών και άλλων αξιωματούχων των κομμάτων, να είχαν δημοσιοποιηθεί. Αλλά επειδή πρόκειται για πρωτοκλασάτα στελέχη του κομματικού κατεστημένου και της πολιτικής ζωής του τόπου, αυτός είναι ο λόγος που δεν δημοσιοποιήθηκαν.
'Οταν όλα αυτά συμβαίνουν, ας μην αναζητούμε ευθύνες από τα Μέσα Μαζικής Ενημέρωσης, από τους ιδιοκτήτες, που δεν προβάλλουν ίσα τους πολιτικούς και υπάρχουν εξαιρέσεις.
Ας μη ζητάμε ευθύνες από τους προμηθευτές του δημοσίου, από τους εργολάβους του δημοσίου, όταν εμείς οι ίδιοι δεχόμαστε να είμαστε σε μία αδράνεια, σε μια ένοχη σιωπή. Υπάρχουν βεβαίως ευθύνες και σε αυτούς, αλλά κατ' εξοχήν υπάρχουν ευθύνες στους πολιτικούς.
Θα πω ένα πολύ απλό πράγμα: Το έγκλημα για να διαπραχθεί θέλει δύο, έγκλημα δεν διαπράττεται με έναν. Μόνο η αυτοκτονία χρειάζεται έναν. Το έγκλημα χρειάζεται δύο. Κι εδώ μιλάμε για έγκλημα, στο οποίο συμπράττουν οι πολιτικοί μαζί με τους οικονομικούς παράγοντες του τόπου.
Ευθύνες, λοιπόν, έχουν τα κόμματα που επιδιώκουν αντί πάσης θυσίας να έχουν τη δική τους προβολή οι Βουλευτές οι οποίοι διαγκωνίζονται. 'Οπως είπα προηγουμένως, ευθύνες έχει η Κυβέρνηση, που έχει καταστήσει τηνκρατική τηλεόραση υποχείριό της. Δεν κάνετε καλά. Είναι λάθος όταν έχει κανείς την εξουσία, να τη θέλει μόνο για τον εαυτό του. Είναι τραγικό! Είναι λάθος όταν κάποιος αισθάνεται ισχυρός, να καταδυναστεύει όλους τους άλλους. Η υπερβολή είναι το χειρότερο πράγμα που έχει να κάνει κανείς στην προσωπική του, στην οικογενειακή του και γενικότερα στην πολιτική ζωή του τόπου.
Είναι λάθος και άδικο όταν συνεισφέρουμε όλοι για να λειτουργεί η κρατική τηλεόραση. Η ιδιωτική στο κάτω-κάτω έχει και τους δικούς της κανόνες, έχει και τη δική της χρηματοδότηση και τη δική της εξάρτηση. Κύριοι συνάδελφοι, παρακολούθησα μια μέρα την κρατική τηλεόραση, πουπαρουσίαζε τις εκδηλώσεις στις οποίες παρίσταντο ο κύριος Πρωθυπουργός στη Θεσσαλονίκη, στο Βασιλικό Θέατρο. Φαίνεται του έχει μείνει κάτι από τη βασιλική αυτή δική του σχέση! Μετά από λίγο παρουσίαζε και τονκ. Καραμανλή στην Αθήνα, να επισκέπτεται τις σεισμόπληκτες περιοχές. Αφού τελείωσε, βεβαίως, μια σύντομη ολιγόλεπτη παρουσία του κ. Καραμανλή,η παρουσιάστρια λέει ότι, ξέρετε, σε αυτήν την περιοχή δεν υπάρχει κανείς σε σκηνή, όλα είναι τακτοποιημένα.  Αμέσως, λοιπόν, να πει, ότι ούτε λίγο ούτε πολύ δεν υπήρχε κανείς λόγος να πάει ο Καραμανλής σε αυτήν την περιοχή.
Δεν πρόκειται να κρατήσω πολύ το λόγο, δεν νομίζω ότι έχω να προσθέσω τίποτε περισσότερο, γιατί είναι γνωστά, ελέχθησαν από πολλούς. Θέλω, όμως, να επισημάνω ότι την ώρα που εμείς εδώ προσπαθούμε και αγωνιούμε να πετύχουμε την εξυγίανση της πολιτικής ζωής του τόπου, την ώρα που η Νέα Δημοκρατία προτείνει με υπευθυνότητα μία νομοθετική ρύθμιση, εσείς λέτε, κύριε Υπουργέ, ότι δεν υπάρχει ανάγκη να γίνει καμία ρύθμιση. Μάλιστα, εξαπολύσατε και μύδρους εναντίον της πρότασης και αυτών που υπογράφουν. Είστε πολύ άδικος και υπερβολικός στην προκειμένη περίπτωση. Και αντί να προβληματιστείτε και να πείτε, να κουβεντιάσουμε, για να δούμε τι θα γίνει, την ώρα που διαδραματίζονται όλα αυτά τα πράγματα και φαίνεται ότι έχουμε μια αγωνία οι περισσότεροι εξ ημών, ξέρετε τι συμβαίνει;Οι περισσότεροι των πολιτικών και οι οργανισμοί αναζητούν χρηματοδότες. 'Εχω την πεποίθηση ότι έχουν υπογράψει τα συβόλαια  της υποταγής, της εξάρτησης, όπως είπα και στο προσυνέδριο της Νέας Δημοκρατίας και έχουν δέσει τα χέρια τους  κόμματα και πολιτικοί  με χειροπέδες.
Κύριε Γείτονα, εγώ δεν ήρθα στη Βουλή για να υποκρίνομαι  και πιστεύω και εσείς και πρέπει να λέμε αλήθειες. Δεν ξέρω πόσοι είναι αυτοί οι οποίοι δεν πάνε να βρουν χρήματα, ιδιαίτερα στο λεκανοπέδιο της Αττικής. Και τι να κάνουν οι ατυχείς;Και ξέρετε ποιο είναι το χειρότερο από όλα; Εμείς μπορεί να έχουμεκαι κάποια ωριμότητα και ενδεχομένως, επειδή βρισκόμαστε στην έξοδο της πολιτικής, μπορεί να έχουμε το θάρος να πούμε  "ε, μπορεί να πήρα χρήματα, να δανείστηκα ή να με χρηματοδότησες, αλλά ως εκεί και μη παρέκει".
Ξέρετε ποιο είναι το θλιβερό; Οι νέοι  υποψήφιοι Βουλευτές ψάχνουν να βρουν χρηματοδότες. 'Οσοι δεν το πιστεύουν αυτό, όσοι δεν το δέχονται αυτό, υποκρίνονται.  Πιστεύω ότι αυτό είναι το χειρότερο που συμβαίνει στον τόπο μας αυτήν την ώρα.  Δεν μπορεί να είμαστε υποκριτές, δεν μπορούμε να εθελοτυφλούμε.
Εγώ θα ήθελα να βγει ένας  από το Λεκανοπέδιο, ο τρόπος του λέγειν ένας να υπάρχουν μερικοί που να πουν  "όχι, βρε αδερφέ, δεν θα πάρουμε χρήματα από κανένα χρηματοδότη". Στην επαρχία τα πράγματα είναι χειρότερα από την πρωτεύουσα και εκεί παίζεται το πολιτικό μας δράμα. Γι' αυτό λέω ότι έχουμε ευθύνες.
Κύριε Υπουργέ, πρέπει να ξανασκεφθείτε κάποια πράγματα. Η εξουσία δεν είναι μόνιμη. Ο καθένας γράφει την ιστορία του βεβαίως και κάθε παράταξη και κυβέρνηση. Το πράγμα έχει φτάσει στο απροχώρητο. Δεν πάει παραπέρα.  Και δεν μας κατηγορούν για χρηματοδότηση καθαρών χρημάτων, μας κατηγορούν και για χρηματοδότηση βρώμικων χρημάτων. Και όταν δεν μπορώ να αποδείξω ή δεν έχω το κουράγιο να παρουσιάσω επισήμως τους χρηματοδότες, δικαιούται ο κάθε πολίτης να υποψιάζεται, να έχει την όποια υποψία στο μυαλό του για την προέλευση των χρημάτων.
Αυτή είναι η σκληρή πραγματικότητα και πρέπει να την αντιμετωπίσουμε.  Λυπάμαι που σήμερα, κύριε Υφυπουργέ, έτσι αβασάνιστα έρχεσθε νααπορρίψετε την πρόταση της Νέας Δημοκρατίας, χωρίς να προτείνετε λύσεις. ΗΛΙΑΣ ΒΕΖΔΡΕΒΑΝΗΣ: Είναι Υπουργός.
ΓΕΩΡΓΙΟΣ ΣΟΥΡΛΑΣ: Μάλιστα, είναι Υπουργός.  'Αλλωστε δεν νομίζω ότι έχει καμία σημασία δεν επιθυμώ να υποβαθμίσω εγώ τον κ. Ρέππα. Υπουργός είναι, αλλά δεν ασκεί καλά τα  καθήκοντά του. Σήμερα μας στενοχώρησε, δεν μας τα λέει καλά. Τώρα είναι δυνατόν άνθρωπος του διαμετρήματος του πνευματικού του κ. Ρέππα να μην αντιλαμβάνεται τι γίνεται  και να έρχεται ο κ. Σούρλας να πει τι γίνεται στην Ελλάδα; Είναι δυνατόν; Δεν είναι δυνατόν, αλλά φαίνεται ότι είσθε και εσείς δέσμιος, όπως είμαστε όλοι, ενός συστήματος, που φοβάμαι πως κάνουμε ό,τι μπορούμε, για να το ρίξουμε μια ώρα νωρίτερα στο γκρεμό. Δεν πρέπει να το ρίξουμε. 'Εχουμε περιθώρια, μπορούμε, πρέπει να αντισταθούμε, για να σώσουμε και τη δική μας αξιοπιστία και αξιοπρέπεια, αλλά και για να μπορέσουμε να ανοίξουμε καλύτερες προοπτικές για την πατρίδα μας, για τον τόπο μας και ιδιαίτερα για τους νέους ανθρώπους.
Σας ευχαριστώ πολύ.
(Χειροκροτήματα από την πτέρυγα της Νέας Δημοκρατίας)
ΠΡΟΕΔΡΕΥΩΝ (Δημήτριος Β. Κωστόπουλος): Ο κ. Βεζδρεβάνης έχει το λόγο. 
ΗΛΙΑΣ ΒΕΖΔΡΕΒΑΝΗΣ: Κύριε Υπουργέ, παρακολούθησα την ομιλία σας μεμεγάλη προσοχή και ειλικρινά στενοχωρήθηκα και όχι για όσα εκτοξεύσατε κατά της Νέας Δημοκρατίας. Τα έχουμε συνηθίσει, έχουμε ακούσει και πολύ χειρότερα από το 1981 μέχρι σήμερα, που βρισκόμαστε σε αυτήν την Αίθουσα.     Αυτό το λέω, διότι η ομιλία σας ήταν κατώτερη  του κ. Ρέππα. Δενσεβαστήκατε ένα ολόκληρο κόμμα, το οποίο έκανε μία πρόταση νόμου. Δεν την υπέγραψαν δυο τρεις Βουλευτές, που  βρέθηκαν κάποια στιγμή και είχαν μιαιδέα και την παρουσίασαν σε ένα χαρτί και την έδωσαν ως πρόταση νόμου στην Εθνική Αντιπροσωπεία.
'Ενα ολόκληρο κόμμα, κύριε Υπουργέ, με τον Αρχηγό του μπροστά,κατέθεσε αυτήν την πρόταση νόμου.  Και αναφερθήκατε σε αυτήν με λέξεις που ειλικρινά  δεν σας τιμούν  και δεν  τιμούν και εμένα να τις επαναλάβω.
Κύριοι συνάδελφοι, διαφεύγει από όλους μας ότι υπάρχει πρόβλημα; Αγνοούμε ότι αυτήν τη στιγμή ολόκληρος ο πολιτικός κόσμος κατηγορείται για αδιαφάνεια; Το είδε η Εθνική Αντιπροσωπεία, έφτιαξε ένα νόμο, τον 2429 και "πριν αλέκτωρ λαλήσει τρις", τον πετάξαμε στον κάλαθο των αχρήστων, εμείς οι ίδιοι. Δηλαδή εμείς που ψηφίσαμε αυτόν το νόμο, εμείς οι ίδιοι και τον παρέβημεν  και τον πετάξαμε στο κάλαθο των αχρήστων. Δώσαμε για μια  ακόμη φορά το δικαίωμα στον ελληνικό λαό να λέει  ότι οι Βουλευτές ψηφίζουν για τον ελληνικό λαό, αλλά ό,τι δεν τους συμφέρει, δεν το εφαρμόζουν για τον εαυτόν τους.
'Ετσι συνέβη, κύριε Υπουργέ. Και βέβαια πώς να προσδιοριστεί το τι δαπάνες έγιναν και πώς να εμφανισθούμε ότι είμαστε ειλικρινείς,  όταν πρέπει να μιλήσει κανείς για το λεκανοπέδιο της Αττικής, όπου για να στείλει μια επιστολή ένας υποψήφιος σε ενάμιση εκατομμύριο ψηφοφόρους, αντιλαμβάνεσθε -και μία (1)  δραχμή να ήταν το κόστος του ταχυδρομείου παρ'ότι είναι εκατόν είκοσι  (120) δραχμές τώρα, συν το φάκελλο και το επιστολόχαρτο- πόσα χρήματα χρειάζονται. Και έχουμε την αξίωση να εμφανισθούμε ότι είμαστε απέναντι στον ελληνικό λαό ειλικρινείς. Δεν είναι δυνατόν.
Υπάρχει και το άλλο πρόβλημα, κύριε Υπουργέ. Αν κανείς προσθέσει τους μισθούς μιας ολόκληρης τετραετίας, τις βουλευτικές  αποζημιώσεις μιας ολόκληρης τετραετίας, δεν φτάνουν για να στείλει μια επιστολή στους ψηφοφόρους της Β' Αθηνών ή της Α'. Πώς θα γίνουμε πιστευτοί ότι αυτά τα χρήματα είναι δικά μας, είναι από τον ιδρώτα μας, είναι από την περιουσία μας;(Στο σημείο αυτό την Προεδρική 'Εδρα καταλαμβάνει ο Γ' Αντιπρόεδροςτης Βουλής κ. ΛΟΥΚΑΣ ΑΠΟΣΤΟΛΙΔΗΣ)Τι ζητάμε, λοιπόν, κύριε Υπουργέ; Ζητάμε να δοθεί η δυνατότητα σε όλους μας να μπορούμε να εμφανισθούμε στον ελληνικό λαό. Λείπει ο κ. Τσαφούλιας για να του πω ότι συμφωνώ σε ένα μεγάλο μέρος  με την ομιλία του, γιατί είπε αλήθειες ο άνθρωπος. Πώς θα εμφανισθούμε στον ελληνικό λαό;Και εμείς βέβαια,  κύριε Υπουργέ, των μικρών περιφερειών, που γνωρίζουμε τους ανθρώπους του νομού μας σε ποσοστό 95% με τα μικρά τους ονόματα και έχουμε τη δυνατότητα της επικοινωνίας από καφενείο σε καφενείο, βρίσκουμε τον τρόπο της επικοινωνίας  και όπως  τον βρίσκουμε τόσα χρόνια, θα τον ξαναβρούμε.
Αλλά καλό θα ήταν να μπορούσε να εμφανισθεί και ο επαρχιώτηςΒουλευτής, όταν βρίσκεται σε αυτό το Βήμα και το τιμά αυτό το Βήμα, όταν δίνει μάχες για την εκλογική του περιφέρεια από αυτό το Βήμα, όταν δίνει τις μάχες για τα εθνικά θέματα με πάθος και με περισσότερη αγνότητα από πολλούς. Τότε πρέπει να μπορεί να εμφανίζεται. Αλλά πώς να εμφανισθεί, κύριε Υπουργέ, από τη δική σας -και το εννοώ- κρατική τηλεόραση; Πότε έδωσε η κρατική τηλεόραση την ευχέρεια στον 'Ελληνα Βουλευτή; Στις συνεδριάσεις της Βουλής παρουσιαζόμαστε κάπου ένα με ενάμισι λεπτό κάποιοι, στη καλύτερη περίπτωση οι Κοινοβουλευτικοί Εκπρόσωποι για τρία, τέσσερα λεπτά και ο υπόλοιπος χρόνος είναι για τους κυρίους Υπουργούς που δεν το έχουν ανάγκη, γιατί  αυτή η ώρα της Βουλής είναι μια την εβδομάδα και η ΕΡΤ, τα κρατικά Μέσα Μαζικής Ενημέρωσης έχουν  είκοσι τέσσερις ώρες το εικοσιτετράωρο, που είναι στη διάθεσή σας και το έχετε αποδείξει  ότι κάνετε όχι απλώς χρήση, αλλά παρακατάχρηση.
Κύριοι συνάδελφοι, εμείς σαν Νέα Δημοκρατία κάναμε μία πρόταση νόμου.  Το αλάθητο του Πάπα δεν το διεκδίκησε ποτέ αυτή η παράταξη γιατί έχει το γνώθι σ' εαυτόν. 'Αλλες θέσεις διεκδικούσαν κατά καιρούς το αλάθητο του Πάπα και είναι η δική σας η παράταξη. Εμείς δεν είπαμε ποτέ ότι έχουμε το τέλειο. Καταθέσαμε, λοιπόν, μια πρόταση νόμου. Την επεξεργαστήκαμε όσο καλύτερα νομίζαμε. Αυτή είναι η πρόταση. Για μας δίνει λύση, για σας δεν δίνει. Πού είναι το πρόβλημά σας; Εδώ είναι η Εθνική Αντιπροσωπεία, κάντε την αντιπρότασή σας. Ελάτε να κουβεντιάσουμε, να καταλήξουμε κάπου αφού όλοι έχουμε διαπιστώσει ότι υπάρχει πρόβλημα. Και το πρόβλημα της διαφάνειας κύριε Υπουργέ, δεν είναι πρόβλημα ενός εξ ημών μόνο, αλλάείναι όλων μαζί και αν θέλετε δεν είναι μόνο των προσώπων, είναι του θεσμού, είναι του κοινοβουλευτισμού.
Αυτόν τον κοινοβουλευτισμό οφείλουμε να τον προστατεύσουμε με όσο περισσότερη μπορούμε να παρουσιάσουμε διαφάνεια. Και δεν μπορείτε, κύριε Υπουργέ, να πείτε ότι δεν είχατε το χρόνο -αν αυτό το επικαλεσθείτεθα έχετε μεγάλο άδικο-  γιατί την πρόταση νόμου εμείς την καταθέσαμε τον περσινό Μάιο και από τότε ως τώρα το πρόβλημα ήταν υπαρκτό και είναι και η πρόταση νόμου στα συρτάρια σας ήταν και είχατε την ευχέρεια να την μελετήσετε και να κάνετε την αντιπρότασή σας, να κάνετε την προσθήκη σας και να δώσετε λύση.
Αλλά και αν ακόμη και όλα αυτά δεν σας ικανοποιούν και αν όλα αυτάδεν τα προλαμβάνετε δεν έχετε το πόρισμα της Επιτροπής Θεσμών και Διαφάνειας που βγήκε ύστερα από υπεύθυνη συζήτηση εκλεκτών συναδέλφων με τον εκλεκτότερο τον Πρόεδρο της επιτροπής τον κ. Καψή που παρουσίασε μια πρόταση συγκεκριμένη και που είναι της αποδοχής όλης της Βουλής; Είναι ομόφωνο το πόρισμα. Γιατί δεν αποδέχεσθε, κύριε Υπουργέ, τουλάχιστον αυτό;Εμείς, κύριε Υπουργέ, πιστεύουμε ότι με την πρόταση νόμου που κάναμε επιτελέσαμε το καθήκον μας. Μέχρι εδώ μπορούσαμε να φθάσουμε, μέχρι εδώ μας επιτρέπει ο Κανονισμός της Βουλής, μέχρι εδώ είναι τα δικαιώματά μας.  Η ευθύνη της απορρίψεως είναι δική σας. Και πρέπει να πάρετε πίσω αυτό το αυθαίρετο που είπατε ότι εμείς αποσύραμε την πρότασή μας. 'Οχι, κύριε Υπουργέ. Η πρότασή μας είναι αυτή, τη στηρίζουμε μέχρι το τέλος καιζητούμε από την κυβερνητική πλειοψηφία να την αποδεχτεί διότι δίνει μία λύση στο όλο πρόβλημα.
Πόση είναι η έκταση αυτής της λύσεως; Δεν θα ισχυριστούμε ότι είναι μεγάλη. Θα ισχυριστούμε όμως ότι λύνει ένα μέρος του προβλήματος. Και αν δεν θελήσετε ούτε αυτό το μικρό τμήμα του προβλήματος να λύσετε είσθε υπεύθυνοι και εν όψει των εκλογών που έρχονται μέσα στο 2000 -ας μην κάνω τον προφήτη, αλλά εν πάση περιπτώσει-  και μέχρι το Σεπτέμβριο οι εκλογές θα γίνουν και θα πάρετε μια απάντηση από τον ελληνικό λαό όπως την πήρατε δύο φορές μέσα στον τελευταίο ενάμιση χρόνο τόσο στις νομαρχιακές και δημοτικές εκλογές όσο και στις ευρωεκλογές. Θα πάρετε και τώρα την απάντηση!Δεν έχει όμως, σημασία ποιο από τα κόμματα κερδίζει, σημασία έχει αν κερδίζει ο κοινοβουλευτισμός. Και ο κοινοβουλευτισμός με τη συμπεριφορά τη δική σας όχι μόνο δεν κερδίζει, αλλά σαφώς χάνει.
(Χειροκροτήματα από την πτέρυγα της Νέας Δημοκρατίας)ΠΡΟΕΔΡΕΥΩΝ (Λουκάς Αποστολίδης): Κύριοι συνάδελφοι, τη συνεδρίασή μας παρακολουθούν από τα δυτικά θεωρεία της Βουλής, αφού προηγουμένως ξεναγήθηκαν στην έκθεση "Αρχαίο Ελληνικό Θέατρο" είκοσι οκτώ μαθητές καιτρεις συνοδοί δάσκαλοι του Δημοτικού Σχολείου Αφρατίου Ευβοίας. Καλωσορίζουμε τους Στερεολλαδίτες στο Εθνικό Κοινοβούλιο. (Χειροκροτήματα από όλες τις πτέρυγες)Ο κ. Καψής έχει το λόγο.
ΓΙΑΝΝΗΣ ΚΑΨΗΣ: Κύριοι συνάδελφοι, είμαι αμετανόητος δημοσιογράφος. 'Εχω γράψει χιλιάδες άρθρα στα σαράντα-πενήντα χρόνια της καριέρας μου και όλα τα αγαπώ, όπως ο ηθοποιός αγαπάει κάθε ρόλο του.
'Ολα τα χάρηκα πλην ενός, του άρθρου που έγραψα πρόσφατα στηνεφημερίδα "ΤΑ ΝΕΑ" με τον τίτλο: "Πωλείται κόμμα - ενοικιάζεται Βουλευτής".
Δεν αναφερόμουνα στην κατάσταση που επικρατεί στη χώρα μας. ΠροςΘεού, όχι! 'Εκανα μία θλιβερή πρόβλεψη για το μέλλον. Με δικαίωσε η υπόθεση Κολ πολύ γρηγορότερα απ' όσο περίμενα.
Σήμερα -και το ομολογούμε όλοι- οι τρομακτικές δαπάνες που έχουν επιβάλει οι σύγχρονοι μέθοδοι του πολιτικού μάρκετινγκ καθιστούν πλέον την πολιτική υποχείρια στην οικονομία, στα μεγάλα συμφέροντα. Καθιστούν απαραίτητη την ύπαρξη χορηγού. Αλλά δεν υπάρχει ούτε ένας χορηγός που να μη δίνει τη χορηγία έναντι ανταλλάγματος ή προσδοκομένου τουλάχιστον ανταλλάγματος. Ιδιαίτερα για το μέσο Βουλευτή η άσκηση του πολιτικού δικαίωματός του έχει πλησιάσει τα όρια να είναι απαγορευτική. Η ίσοις όροις άσκηση είναι κάτι το εξωπραγματικό.
Κύριοι συνάδελφοι, μην περιμένετε από κανένα Βουλευτή να αντισταθεί εύκολα στη γοητεία του χορηγού, όταν αυτό θα εσήμαινε αποχώρησή του από την πολιτική ζωή. Τα έχουμε πει επανειλημμένα. Υπό αυτήν την έννοια η πρωτοβουλία της κατάθεσης ενός νόμου που προσπαθεί να ρυθμίσει ένα μόνο τμήμα του τεραστίου προβλήματος που λέγεται "προεκλογική δαπάνη" -εγώ θα έλεγα και πολιτική λειτουργία- είναι ελπιδοφόρο γεγονός.
Και εγώ προσωπικά χαίρομαι για την πρωτοβουλία της Νέας Δημοκρατίας. Συμφωνώ με την πρωτοβουλία. Εν τούτοις είμαι υποχρεωμένος να διαφωνήσω με ορισμένες ρυθμίσεις που προτείνει.
Πριν φθάσω όμως, στις επιμέρους ρυθμίσεις επιτρέψτε μου να πω ότι διαφωνώ με όλο τον τρόπο που διεξήχθη αυτή η συζήτηση. Θα έπρεπε να ήταν συναινετική η διαδικασία, μία προσπάθεια όλων μας να βρούμε μία λύση. Είπε ο συνάδελφος της Νέας Δημοκρατίας ότι για ένα έγκλημαχρειάζονται δύο και ότι μόνο για την αυτοκτονία χρειάζεται ένας. Κάνει λάθος. Δεν έχουμε έγκλημα, έχουμε αυτοκτονία η οποία συντελείται εκ μέρους πολλών, όλων όσων είναι απόντες από αυτή την τρομακτικής σημασίας συζήτηση. Είναι αυτοκτονία της δημοκρατίας, αυτοκτονία του δημοκρατικού πολιτεύματος.
ΒΑΣΙΛΕΙΟΣ ΣΩΤΗΡΟΠΟΥΛΟΣ: Λόγω εκλογών.
ΓΙΑΝΝΗΣ ΚΑΨΗΣ: Δεν θα σταθεί καμία εκλογή, που δεν θα στηρίζεταιστους βασικούς κανόνες του κοινοβουλευτισμού.
Κύριοι συνάδελφοι, είπα ότι διαφωνώ με επιμέρους ρυθμίσεις τηςπροτάσεως νόμου, όπως επί παραδείγματι να αγοράσει το κράτος χρόνο για τα πολιτικά κόμματα.
Αν μη τι άλλο, πέραν των άλλων διαδικασιών, θα πω κάτι που τοείπε σαφώς ο κ. Παυλόπουλος. Οι ελέγχοντες τα Μαζικά Μέσα Ενημέρωσης δεν πουλάνε δικό τους προϊόν, διαχειρίζονται δημόσιο αγαθό. Δεν θα τους πληρώσουμε γι'αυτό. Νομίζω ότι ορθώς η Επιτροπή Θεσμών και Διαφάνειας πρότεινε να χορηγηθεί δωρεάν χρόνος.
Ομολογώ ότι συγκινήθηκα με τις τόσες αναφορές στην επιτροπή μας και με όλους τους εκλεκτούς και άξιους υπέροχους συναδέλφους που δουλεύουμε τόσο καιρό έχουμε κάνει πολλές προτάσεις που θα ήθελα να συζητηθούν εδώ, έστω και παρεμπιπτόντως. Αντιθέτως ο καθένας προσπάθησε να υψώσει τη σημαιούλα του κόμματός του. Μα, δεν χρειάζεται να υψώσουμε τη σημαία του κόμματός μας, αλλά τη σημαία της δημοκρατίας.
Διαφωνώ με τον κύριο Υπουργό που μίλησε και φάνηκε ικανοποιημένος,ότι η διακομματική επιτροπή κατανέμει το χρόνο, δεν υπήρξε καμία αντίρρηση, και οι αποφάσεις ετηρήθησαν. Η κατανομή του χρόνου είναιη διανομή του αντίδωρου, ενώ εδώ μιλάμε για την θείαν Δωρεάν της Δημοκρατίας.
Πού είναι τα μικρά κόμματα; Τι θα πει αναλογικός χρόνος; Κανένα κόμμα δεν κατεβαίνει σε εκλογές με την απόφαση να παραμείνει μικρό κόμμα. Και οι εισηγητές του σχεδίου νόμου και εμείς ανήκουμε στα δύο μεγάλα κόμματα.  Δεν πρέπει να παραγνωρίζουμε όμως τα δικαιώματα των λεγομένων μικρών.  'Οταν κατεβαίνει το ΚΚΕ, ο Συνασπισμός και το ΔΗ.Κ.ΚΙ. δεν κατεβαίνουνγια να παραμείνουν μικρά κόμματα. Κατεβαίνουν με την αξίωση να γίνουν κόμματα εξουσίας. Συνεπώς είναι δικό τους σφάλμα όταν δέχονται την αναλογική κατανομή του χρόνου. Το λέω εγώ που ανήκω στο κόμμα της Πλειοψηφίας, αγωνίζομαι και θα αγωνισθώ να παραμείνουμε πλειοψηφία. Δεν θέλω όμως ο αγώνας μου αυτός, η νίκη να γίνει σε βάρος των κοινοβουλευτικών θεσμών.
'Εχουμε κάνει πολλές προτάσεις, κύριε Υπουργέ. Και επιτρέψτε μου να πω ότι αν και δεν έχω παράπονα από τη μεταχείριση εκ μέρους των Μέσων Μαζικής Ενημέρωσης, είχα το θάρρος να προτείνω  όπως απαγορευθεί οποιαδήποτε εμφάνιση υποψηφίου Βουλευτή ή Υπουργού κατά τη διάρκεια της προεκλογικής περιόδου. 'Εχουμε κάνει  και άλλες προτάσεις. Αν αυτό δεν γίνει δυνατό, ο χρόνος που εμφανίζεται ο οιοσδήποτε Βουλευτής, να κοστολογείται ως προεκλογική δαπάνη, με ειδικό συντελεστή. Μας έκανε ολόκληρο μάθημα μαθηματικών ο συνάδελφος κ. Κεφαλογιάννης για τον συντελεστή αυτόν. Και οι εμφανίσεις των κομμάτων στην τηλεόραση, να κοστολογούνται και να περιβάλονται μέσα στο όριο των δαπανών. Διότι δεν είναι δυνατόν, είναι ουτοπία, είναι ψεύδος το οποίο εμφανίζουμε σαν αλήθεια να λέμε ότι μπορούμε να ελέγξουμε απολύτως τις χορηγίες.  Μόνο εάν κατεβάσουμε το κόστος, μόνο αν κατεβάσουμε τη δαπάνη, τότε μόνο οι χορηγίες δεν θα χρειάζονται ή τουλάχιστον για να μην κάνω και εγώ τον ουτοπιστή, τότε μόνο οι χορηγίες θα είναι αδιαφόρου μεγέθους. Δεν θα μπορούν να επηρεάσουν την ορθή λειτουργία του πολιτεύματος.
Διαφωνώ ακόμη και με την πρόταση να ανατεθεί όλη η διαχείριση στοΕθνικό Ραδιοτηλεοπτικό Συμβούλιο. Είναι πολύ μεγάλη ευθύνη για ένα θεσμό που αγωνίζεται να σταθεί στα πόδια του να μπει στη διελκυστίνδα των συμφερόντων των κομμάτων. Αντιθέτως θα μπορούσε και το Συμβούλιο με συνεργασία αν θέλετε της επιτροπής μας ή άλλης επιτροπής της Βουλής, ας διαλέξει ο έχων την πολιτική ευθύνη Υπουργός  να βρει ένα όργανο που να κάνει γρήγορα μια συγκεκριμένη εργασία και να τη φέρει στη Βουλή.  Διότι λέμε και πράγματα ανεύθυνα. Μακάρι να λειτουργήσει το κανάλι της Βουλής. Κακώς ερρίφθησαν οι βολές εναντίον του. Είχε ενημερώσει ο Πρόεδρος στη Διάσκεψη των Προέδρων.
ΙΩΑΝΝΗΣ ΔΗΜΑΡΑΣ: Συμφωνώ, το είπα.
ΓΙΑΝΝΗΣ ΚΑΨΗΣ: Το δοκιμαστικό δεν έχει καμία σημασία, κύριε συνάδελφε.
Κύριοι συνάδελφοι, δεν θα ψηφίσω την πρόταση, αλλά δεν θέλω και να καταψηφιστεί. Προτείνω -και κάνω έκκληση- να αποσυρθεί και να συμφωνήσει και ο Υπουργός. Να αρχίσει μια διαδικασία, να βρούμε μια συναινετική λύση. 'Οχι λύση συμβιβασμών. Μια λύση που να υπηρετεί πριν απ'όλα το δημοκρατικό μας πολίτευμα.
Αλίμονο κύριοι! Ακούμε πολύ συχνά εκπροσώπους μεγάλων συμφερόντων να διαγράφουν εθνική αμυντική εξωτερική πολιτική. Δεν καταλαβαίνετε τι σημαίνει αυτό; Είναι πολιτική καθ' υπαγόρευση. Αυτή είναι η έκκλησή μου προς τα δυο μεγάλα κόμματα.
Και επειδή έχω ακόμη λίγο χρόνο, θα μου επιτρέψει ο κύριος Πρόεδρος, λίγο να φύγω από το θέμα. Η προάσπιση των δημοκρατικών θεσμών είναι κάτι πολύ σοβαρό που δεν ανήκει μόνο σε μας. Ανήκει και στο μέσο πολίτη. Και σ' αυτό θέλω εκμεταλλευόμενος το Βήμα της Βουλής να απευθυνθώ. Στο κάτω κάτω πάμε μέσα σ'αυτόν το χρόνο σε εκλογές. 'Εχουν όλοι τη δυνατότητα και την υποχρέωση να καταδικάσουν με τη ψήφο του τη δαπάνη, τη σπατάλη, τη μύηση του πλούτου γιατί απ' αύριο θα κρύβει φθορά αν όχι διαφθορά. (Χειροκροτήματα)ΠΡΟΕΔΡΕΥΩΝ (Λουκάς Αποστολίδης): Η κ. Μπενάκη έχει το λόγο.
ΑΝΝΑ ΜΠΕΝΑΚΗ ΨΑΡΟΥΔΑ: Κυρίες και κύριοι συνάδελφοι, ομολογώ ότι είμαι ευτυχής διότι προηγήθηκε στο Βήμα ο κ. Καψής, ο μόνος Βουλευτής πέραν του εισηγητού που μίλησε από το κυβερνών κόμμα, έτσι ώστε να αποκατασταθεί μια ισορροπία στο πνεύμα που θα έπρεπε να διέπει αυτήν τη συζήτηση. Γιατί ομολογώ δεν μπορώ καθόλου να παρακολουθήσω ούτε την παλαιοκομματική νοοτροπία του Υπουργού που ανταπάντησε στην πρότασή μας ούτε το παλαιομοδίτικο στυλ που ακολούθησε, κυρίως δεν μπορώ να παρακολουθήσω το δημαγωγικό του λόγο. Είναι λυπηρό σε ένα τέτοιο θέμα που αγγίζει την πεπτουσία της δημοκρατίας και που η Νέα Δημοκρατία έφερε για συζήτηση στη Βουλή, με αφορμή μια πρόταση νόμου την οποία μπορεί κανείς να την κρίνει όπως θέλει, είναι λυπηρό ότι η αντίδραση του κυρίου Υπουργού υπήρξε ένα ακατάσχετο υβρεολογίο κατά του Προέδρου της Νέας Δημοκρατίας με τηνεπαναλαμβανόμενη πάντοτε μομφή ότι η Νέα Δημοκρατία δεν έχει πρόγραμμα δεν έχει προτάσεις.
Θα έπρεπε, κύριοι συνάδελφοι, με αφορμή και όχι αποκλειστικά περιοριζόμενοι σ' αυτήν την πρόταση νόμου, να σκεφθούμε πάρα πολύ σοβαρά το θέμα που μας απασχολεί και του οποίου ένα μικρό κομμάτι είναι η πρόταση νόμου που συζητούμε.  Αντί βέβαια να συζητήσει το πρόβλημα ο κύριος Υπουργός επεδώθη σε ύβρεις, αλλά εκείνο το οποίο με λύπησε πάρα πολύ είναι το φαινόμενο, ότι δεν αντελήφθη ή δεν θέλησε να αντιληφθεί, ποιο είναι ακριβώς το πρόβλημα που συζητούμε, και να μας αποκαλύψει με τον α ή β τρόπο, αν νομίζει ότι υπάρχει τρόπος αντιμετώπισης ή έστω μια ελπίδα διευθέτησης, πριν από τις επόμενες εκλογές.
Κύριοι συνάδελφοι, το κομμάτι που μας απασχολεί σήμερα είναι έναπολύ μικρό κομμάτι του μεγάλου προβλήματος που λέγεται έσοδα και δαπάνες πολιτικών κομμάτων και πολιτικών κατά τη διεξαγωγή όχι μόνο του προεκλογικού αγώνα, αλλά ολόκληρης της πολιτικής δραστηριότητας. 'Ενα μικρό αλλά σημαντικό κομμάτι είναι βέβαια, πώς προβάλλονται από τα ραδιοτηλεοπτικά μέσα τα κόμματα και οι πολιτικοί. Αλλά το πρόβλημα είναι πολύ μεγαλύτερο και θα έπρεπε να μας είχε απασχολήσει πολύ πιο αποτελεσματικά. Ποια είναι τα χαρακτηριστικά της εποχής που διανύουμε; Δυο είναι οι μεγάλες συμφορές: Μία είναι, η ανεξέλεγκτη χρηματοδότηση ίσον η εξαγορά κομμάτων και πολιτικών. Πολύ σωστά το είπε ο κ. Καψής, λέγοντας κόμματα πωλούνται και πολιτικοί ενοικιάζονται, με πολύ πικρό χιούμορ βέβαια.
Το ένα λοιπόν, πρόβλημα είναι η ανεξέλεγκτη χρηματοδότηση ίσον εξαγορά κομμάτων πολιτικών με τα ανταλλάγματα που αναμένονται. Και το δεύτερο κομμάτι είναι η απαράδεκτη ανισότητα στη μεταχείριση κομμάτων και πολιτικών, όχι μόνο εξαιτίας των δαπανών, αλλά εξαιτίας και πολιτικών κινήτρων. Και σε αυτό το τελευταίο, επειδή το πεδίο όπου εκδηλώνεται κατά τρόπο ανεξέλεγκτο πλέον η ανισότητα στη μεταχείριση των κομμάτων και των πολιτικών είναι η ραδιοτηλεόραση, ειδικά σε αυτό, ο κύριος Υπουργός έπρεπε να είχε πάρει θέση.
Κύριοι συνάδελφοι, οι προτάσεις έχουν γίνει, η Επιτροπή Θεσμών και Διαφάνειας έκανε ολοκληρωμένη πρόταση για το συνολικό πρόβλημα και όχι μόνο για το κομματάκι που συζητούμε σήμερα, αλλά δυστυχώς, ούτε φωνή, ούτε ακρόαση. Και σήμερα ήταν μία εντονοτάτη πρόκληση προς τον Υπουργό, τουλάχιστον να αποκαλύψει, αν μελετά η Κυβέρνηση το θέμα, και το συνολικό και το επιμέρους της ραδιοτηλεόρασης. 'Ηταν μια μοναδική ευκαιρία να δούμε αν υπάρχει κυβέρνηση που προβληματίζεται και ακούει τις φωνές των Βουλευτών από όλα τα κόμματα και δυστυχώς αυτή η μοναδική ευκαιρία χάθηκε. Επιβεβαιώθηκε πλέον η αλαζονεία της Κυβέρνησης και η μεγάλη της αγωνία να διατηρήσει αυτήν την εξουσία με κάθε τρόπο και με κάθε αντάλλαγμα.
'Ερχομαι τώρα στο συγκεκριμένο πρόβλημα. Μα, το πρόβλημα είναι αν θα αγοράζεται ο χρόνος από το δημόσιο, το οποίο δεν μπορεί να ανταποκριθεί σε αυτήν τη δαπάνη, ή αν θα δεσμεύεται ο χρόνος, πράγμα αμφισβητούμενο, αν μπορεί την τελευταία στιγμή να γίνει, εν σχέση τουλάχιστον με τα ιδιωτικά κανάλια ή αν θα βρεθεί άλλος τρόπος ίσης κατανομής του χρόνου; Το πρόβλημα δεν είναι να απορρίψουμε τη μία ή την άλλη λύση, αλλά να βρούμε ποια είναι η λύση.
Η Επιτροπή μάλιστα Θεσμών και Διαφάνειας σας πρότεινε την πλέον βατή λύση από τις άλλες δύο, που ενδεχομένως δεν ασπάζεστε, να αποτιμάται ο ραδιοτηλεοπτικός χρόνος ως δαπάνη των κομμάτων ή των πολιτικών και ο χρόνος αυτός να προσμετράται στο πλαφόν του ορίου δαπανών που θα τεθεί δεσμευτικά και αποφαστικά πλέον και κατά τρόπον αποτελεσματικό από το νόμο, με υπουργική απόφαση ή από τη Βουλή. Αλλά δεν δέχεσθε μία τέτοια λύση. Και ενώ υπήρχε σε αυτόν τον ατελέστατο νόμο που ισχύει τώρα ένα όριο δαπανών που το έφθασαν και ξεπέρασαν τα κόμματα, τελικά εφευρέθηκε η λύση του αγγελιόσημου και του Φ.Π.Α., ώστε να φθάσουμε ίσα βάρκα, ίσα νερά.
Ντροπή μας, κύριοι συνάδελφοι, ντροπή όλων μας. Και αυτό σε τι οφείλεται; Στο ότι δεν υπάρχει ελεγκτικός μηχανισμός και δεν υπάρχουν κυρώσεις για να μπει τέλος πάντων ένας φραγμός, ένας έλεγχος στο όριο των προεκλογικών δαπανών, κυρίως των κομμάτων και δευτερευόντως των πολιτικών.
Είναι επιτροπή αυτή, η οποία έχει συγκροτηθεί και ήλεγξε υποτίθεταιτα κόμματα και υποτίθεται ότι θα υπέβαλε και κυρώσεις, τις οποίεςουδέποτε υπέβαλε, αποτελούμενη από τον Πρόεδρο της Βουλής και εκπροσώπουςΒουλευτές των κομμάτων; Τι θα κάνουν οι εκπρόσωποι Βουλευτές τωνκομκάτων;Κύριοι συνάδελφοι, το πρόβλημα επιδέχεται μία και μόνο λύση στηνκατεύθυνση, την οποία προτείνει και η Επιτροπή Θεσμών και Διαφάνειας.               Αυστηρός έλεγχος των εσόδων, δημοσιότητα -βλέπουμε τι γίνεται τώρα στηΓερμανία- όριο δαπανών προσαρμοσμένο στα πράγματα, αλλά ρεαλιστικό, βατό και εφαρμόσιμο και για τα κόμματα και για τους πολιτικούς, και αποτελεσματικός έλεγχος με αποτελεσματικές κυρώσεις.
Αυτό θα έβγαζε και το Υπουργείο από την υποχρέωση να μανιπουλάρει το ραδιοτηλεοπτικό χρόνο, διότι άπαξ και θα υπήρχε όριο δαπανών ελεγχόμενο και τιμωρούμενο στην υπέρβασή του, τότε βεβαίως δεν θα υπήρχε ούτε η διάθεση ούτε ο πειρασμός της υπερβάσεως και του ραδιοτηλεοπτικού χρόνου, ακόμα και αν η κυβέρνηση και το εκάστοτε κυβερνών κόμμα θα είχε αυτόν τον πειρασμό.
Δύο λόγια μόνο και τελειώνω με αυτό, κύριοι συνάδελφοι, για ναεκφράσω την απαισιοδοξία μου για την παντελή έλλειψη εμπιστοσύνης μου ότι ο παρών Υπουργός -δυστυχώς και η Κυβέρνηση- έχει την πολιτική βούληση να ρυθμίσει το θέμα στο πνεύμα, το οποίο είμαι βέβαιη ότι όλοι οι Βουλευτές επικροτούμε. Και θα σας πω γιατί. 'Εχουμε το παράδειγμα του τρόπου με τον οποίο μεταχειρίστηκε το Ραδιοτηλεοπτικό Συμβούλιο. Τα έχουμε πει και σε επερώτηση, επανέφερε το θέμα και ο κ. Παυλόπουλος, αλλά πρέπει, κύριοι συνάδελφοι, να πω και κάτι ακόμα, πέραν της παραιτήσεως των Προέδρων. Ξέρετε πώς αντιλαμβάνεται τον έλεγχο νομιμότητας ο κύριος Υπουργός ενσχέσει με το Ραδιοτηλεοπτικό Συμβούλιο; Να παίρνει τις αποφάσεις του Ραδιοτηλεοπτικού Συμβουλίου, να τις διαβάζει, να βλέπει ποιο κομμάτι τον εξυπηρετεί και ποιο κομμάτι δεν τον εξυπηρετεί, να εκτελεί το κομμάτι που τον εξυπηρετεί και το άλλο, αντί να το αναπέμπει και να λέγει, "κύριοι, πέστε μου εδώ παρανομήσατε, γιατι παρανομήσατε, αλλάξτε το ή εξηγήστε μου γιατί εμμένετε", να το διορθώνει κατά το δοκούν ή να μην το διορθώνει αλλά να κοινοποιεί υποτίθεται την παρανομία προς το διοικούμενο και προς όλους τους άλλους και να υβρίζει το Ραδιοτηλεοπτικό Συμβούλιο.
'Οταν ένας Υπουργός εμφανίζεται και υβρίζει από του Βήματος της Βουλής τα επίλεκτα μέλη που ο ίδιος επέλεξε και τα έβαλε στο συμβούλιο, επειδή έβγαλαν κάποιες αποφάσεις που δεν εξυπηρετούσαν τα συμφέροντα που κρύβονται πίσω από όλο αυτό το ραδιοτηλεοπτικό σκηνικό, τότε τι να περιμένουμε, κύριοι συνάδελφοι; 'Οτι θα δούμε λύση σ' αυτά τα καίρια προβλήματα και να ελπίζουμε ότι θα προστατευθούμε και ως πολιτικοί;'Εχω την εντύπωση ότι πρέπει να πάρουμε την απόφαση ότι μόνο δια της αυτοπροστασίας μας μπορούμε να προστατευθούμε και όχι βέβαια αποβλέποντας στην οργανωμένη πολιτεία.
(Χειροκροτήματα από την πτέρυγα της Νέας Δημοκρατίας) ΠΡΟΕΔΡΕΥΩΝ (Λουκάς Αποστολίδης): Η κ. Κοντού έχει το λόγο.
ΜΑΡΩ ΚΟΝΤΟΥ: Κύριοι συνάδελφοι, κύριε Ρέππα, θα ήθελα πολύ απλά νασας πω, γιατί ακόμη δεν έχω μπει στους μηχανισμούς της κοινοβουλευτικής γλώσσας ότι ...
ΠΡΟΚΟΠΗΣ ΠΑΥΛΟΠΟΥΛΟΣ: Είναι η παρθενική σας ομιλία, κυρία Κοντού; 
ΜΑΡΩ ΚΟΝΤΟΥ: Ναι, είναι η παρθενική μου ομιλία. Ευτυχώς που δεν έχειπολύ κόσμο για να πάθω τρακ.
Κύριε Ρέππα, είναι γεγονός -και θα εστιάσω την ομιλία μου στο κρατικό κανάλι- ότι το κρατικό κανάλι εδώ και πάρα πολύ καιρό μοιάζει και φαίνεται να είναι ένα κανάλι της Κυβέρνησης. Αυτό νομίζω ότι δεν είναι ούτε έξυπνο ούτε σας συμφέρει.
Θα σας πω και κάτι πιο συγκεκριμένο, ίσως και πιο τολμηρό. Συνεργάτιδα της ΕΡΤ, της ΝΕΤ σήμερα, με κυνήγησε αρκετό καιρό για να κάνουμε μία συνέντευξη τετ α τετ. Μετά απο λίγο καιρό την αναβάλλει γιατί δεν έχει το στούντιο. Με ξαναπαίρνει. Η βοηθός μου κλείνει και πάλι ένα ραντεβού για μια δεύτερη συνέντευξη με την ίδια συνεργάτιδα της ΝΕΤ, αλλά μου είπε ότι έχει γρίπη. Μετά από ένα μικρό κυνηγητό που έγινε με τη βοηθό της βοηθού φθάνω να μιλήσω με την ίδια τη συνεργάτιδα, την οποία συνήντησα τυχαία σε μία εκδήλωση. Της λέγω γιατί αυτή η εκπομπή μυστηριωδώς, έρχεται, χάνεται και τίθενται διάφορα εμπόδια; Μου λέει πολύ απλά ότι είσαστε στην black list. Αυτή η black list κυκλοφορεί στους κύκλους μας, κύριε Ρέππα. Και δεν είναι πολύ όμορφο.
Δεν λέγω ότι είναι δικό σας έργο η black list. 'Ομως σ' αυτό τοκρατικό κανάλι υπάρχει ένας φανατισμένος μηχανισμός εναντίον των άλλωνκομμάτων, που δεν ξέρω αν είναι δική σας εντολή ή αυτοί που διευθύνουν ή οι κάτω από τους διευθυντές είναι τόσο δικοί σας. Δεν θέλω να το δω έτσι ότι είναι τόσο δικοί σας που σας υπερασπίζονται.
Θα ήθελα, λοιπόν, να προτείνω κάτι. Αυτή είναι μια γενική διαπίστωση που δεν μας αρέσει, κύριε Ρέππα. Δεν είναι δημοκρατική. Θα ήθελα, λοιπόν, να προτείνω το εξής: Εφόσον είσθε τόσο σίγουροι πως ό,τι κάνουμε εμείς, ό,τι κάνουν τα άλλα κόμματα είναι λάθος, γιατί δεν τους δίνετε την ευκαιρία να εκτεθούν με ίσους χρόνους, με δημοκρατικότητα, ώστε να φανεί η δική σας αξιοσύνη και να φανεί η δική μας ατεχνία, η δική μας έλλειψη ταλέντου -ξέρω εγώ;- να κυβερνήσουμε και εμείς κάποτε αυτήν την χώρα. Αυτό το κανάλι, που λεγόταν ΕΡΤ κάποτε, ήταν πραγματικά ένα κανάλιαντικειμενικό. Και όλοι οι 'Ελληνες κάναμε ένα διαχωρισμό σ' αυτό το κανάλι. Ξέραμε ότι τα άλλα τα κανάλια, που ανήκουν σε κάποιους ιδιώτες, μπορεί να έχουν τις συμπάθειές τους ή της αντιπάθειές τους. Αυτό το κανάλι, επί χρόνια ολόκληρα, ήταν ένα κανάλι, που δεν είχε τεράστια ακροαματικότητα, αλλά είχε μία εκτίμηση από τους 'Ελληνες. Τώρα, την έχει χάσει. Είναι το κανάλι του ΠΑ.ΣΟ.Κ. Αυτό δεν το δεχόμαστε. Τουλάχιστον έτσι ακούγεται, έτσι μοιάζει. Δεν ξέρουμε αν φταίτε εσείς. Πάντως, φροντίστε να διορθωθεί. Να γίνει ένα πραγματικά δημοκρατικό κρατικό κανάλι. 'Ετσι και αλλιώς, από τα άλλα τα ιδιωτικά κανάλια, με τα συμφέροντα τα οικονομικά που υπάρχουν, δεν έχουμε ελπίδες. Ας είμαστε υπερήφανοι για ένα κανάλι, το κρατικό τουλάχιστον.
Σας ευχαριστώ.
(Χειροκροτήματα από την πτέρυγα της Νέας Δημοκρατίας) ΠΡΟΕΔΡΕΥΩΝ (Λουκάς Αποστολίδης): Ο κ. Κεφαλογιάννης έχει το λόγο. 
ΕΜΜΑΝΟΥΗΛ ΚΕΦΑΛΟΓΙΑΝΝΗΣ: Κύριε Πρόεδρε, έγινε ένας γόνιμος διάλογοςανάμεσα στα κόμματα και στους συναδέλφους που έλαβαν το λόγο. Λυπούμαι μόνο για το ύφος της τοποθέτησης του κ. Ρέππα, που δείχνει ότι ο εκσυγχρονισμός τον οποίο επικαλέσθηκε σήμερα στη Βουλή είναι μόνον η λεοντή ό,τι πιο αντιδραστικού, ό,τι πιο παρωχημένου, ό,τι πιο μικρόψυχου μπορούσε να παρουσιάσει ένας Υπουργός για ένα τόσο μεγάλο θεσμικό θέμα όπως είναι η διαφάνεια στα οικονομικά των κομμάτων των υποψηφίων Βουλευτών.
Επειδή μας κατηγόρησε για προχειρότητα, θα πρέπει να θυμίσω στηνΕθνική Αντιπροσωπεία ότι η Νέα Δημοκρατία είναι το κόμμα εκείνο που πρώτο ασχολήθηκε με το θέμα των οικονομικών των κομμάτων και των υποψηφίων Βουλευτών.
Το 1994 καταθέσαμε πλήρη πρόταση. Και επειδή ο συνάδελφός σας τότε Υπουργός, που καθόταν στη θέση σας, δεν έδειξε τη δική σας μικροψυχία, δέχθηκε και ομόφωνα η Βουλή αποφάσισε, να συσταθεί διακομματική επιτροπή, αποτέλεσμα της οποίας ήταν ο νόμος ο οποίος ψηφίστηκε το 1996.
Μάλιστα, επειδή μας κατηγορείτε για προχειρότητα, ο τότε Υπουργός κ.  Σκανδαλίδης, επειδή το Υπουργείο του δεν είχε ασχοληθεί ποτέ με αυτό το θέμα, ζήτησε από τους Βουλευτές της Νέας Δημοκρατίας που είχαμε καταθέσει αυτήν την πρόταση, μεταξύ των οποίων και ο σημερινός Αρχηγός της Νέας Δημοκρατίας και ο ομιλών και του καταθέσαμε πεντακόσιες σελίδεςνομοθετικό πλαίσιο από όλο τον κόσμο. Αυτό το νομοθετικό πλαίσιο αποτέλεσε την αρχή της εισηγητικής, παρ' ότι οι προτάσεις που υιοθετήθηκαν τότε ήταν μόνον οι εισαγωγικές προτάσεις της Νέας Δημοκρατίας και όχι όσες αφορούν στον έλεγχο και κυρίως στις ποινές. Κυρίες και κύριοι συνάδελφοι, σε αυτήν την πρόταση δώσαμε συνέχεια.  Την καταθέσαμε το 1996. Η πρόταση αυτή εκκρεμεί από τότε. Δεν έχει έλθει προς συζήτηση στην Εθνική Αντιπροσωπεία.
Εάν, λοιπόν, η Κυβέρνηση και ο παριστάμενος Υπουργός είχαν πραγματικό ενδιαφέρον, όφειλαν να ανατρέξουν σε αυτήν την πρόταση και στην πρόταση που καταθέσαμε πριν από τις ευρωεκλογές. Και για να πούμε τι; 'Οτι η μεγαλύτερη εκλογική δαπάνη είναι η δαπάνη διαφήμισης στα ηλεκτρονικά μέσα μαζικής ενημέρωσης. Αυτή έδειξε ότι στις εκλογές του 1996 τα κόμματα υπερέβησαν το όριο που ο νόμος ορίζει, εκθέτοντας το πολιτικό μας σύστημα.
Γι' αυτό αναγκαστήκατε -σας το είπα και εγώ στην εισήγησή μου καιάλλοι συνάδελφοι- να φέρετε διάταξη νόμου που δεν θα συμπεριλαμβάνει το αγγελειόσημο και το ΦΠΑ στις εκλογικές δαπάνες για να έρθουν τα πράγματα στα ίσια τους. Αυτήν τη γελοιοποίηση του πολιτικού συστήματος θέλουμε να ανατρέψουμε με την παρούσα πρόταση νόμου.
Επειδή το επιχείρημά σας ότι η δαπάνη είναι τεράστια, εκατοντάδωνεκατομμυρίων, είναι σαθρό, δεν έχει υπόβαθρο, είναι χωρίς περιεχόμενο, δεχθείτε αυτό που λέει η Επιτροπή Θεσμών και Διαφάνειας που εμείς το εισηγηθήκαμε και που εισηγείται να αποτιμάται η διαφημιστική δαπάνη των κομμάτων με ένα συγκεκριμένο μαθηματικό τύπο. Αυτό θα περιορίσει τις δαπάνες των κομμάτων. Πάνω σ' αυτό να δουλέψουμε. Και διαλέξτε. Είτε η πολιτεία να αγοράζει ραδιοτηλεοπτικό χρόνο, όπως γίνεται μεταξύ δημοσίου και ιδιωτικών καναλιών που συνεπάγεται πολύ μικρότερο κόστος από αυτό που αναφέρετε είτε να δεσμεύσετε ραδιοτηλεοπτικό χρόνο.
Η Βουλή έχει τη νομοθετική πρωτοβουλία, κρατάμε "και το μαχαίρι καιτο πεπόνι" και μπορούμε να λύσουμε το θέμα. Ούτε μία δραχμή κόστος. Σε τελευταία ανάλυση τι είναι μερικά δισεκατομμύρια στα 18 ή 20 τρισεκατομμύρια του κρατικού προϋπολογισμού; Για να μην αναγκάζονται οι συνάδελφοί σας Υπουργοί, ο πολιτικός κόσμος αυτής της χώρας να υποκύπτει, να προσκυνά τα οργανωμένα συμφέροντα των ολίγων εχόντων και κατεχόντων φίλων της Κυβέρνησής σας και να δέχεσθε να περνάτε όλες αυτές τις χαριστικές νομοθετικές ρυθμίσεις κυρίως για τα Μέσα Μαζικής Ενημέρωσης που τα βάλατε ακόμα και στις εξαγωγικές επιχειρήσεις, νομιμοποιώντας κάθε παρανομία τους. Και κυρίως σ' αυτούς που διαπλέκονται με προμήθειες και δημόσια έργα. Δείχνετε πολύ μικροί, σαν Κυβέρνηση, απέναντι στην αντιμετώπιση αυτών των προβλημάτων.
'Ισως δεν θα έπρεπε να ήταν εδώ σήμερα ο παριστάμενος Υπουργός, αλλά να ήταν δουλειά της Υπουργού που είναι αρμόδια για τις εκλογικές δαπάνες, και τον τρόπο λειτουργίας του πολιτικού μας συστήματος κατά τη διάρκεια των εκλογών, της κ. Παπανδρέου. 'Ισως κακώς βρίσκεται εδώ ο κύριος Υπουργός γιατί ίσως δεν ξέρει το θέμα.
Ανεξάρτητα από αυτά δεν μπορεί να μιλά με αυτό το ύφος. Υποτιμά τοΚοινοβούλιο, υποτιμά τον εαυτό του. Δικό του θέμα. 'Οφειλε όμως δημιουργικά να ξεκαθαρίσει ένα πράγμα: Ποιες είναι οι προθέσεις της Κυβέρνησης; Θα υιοθετήσει το πόρισμα της Επιτροπής Θεσμών και Διαφάνειας; Θα πάρει κάποια από αυτά που προτείνουμε από το 1994. 'Ολος ο κόσμος έχει καταλάβει κάτι που εσείς δείχνετε ότι δεν θέλετε να καταλάβετε. 'Ολος ο κόσμος λέει ότι οι Βουλευτές όταν δαπανούν κατά τη διάρκεια της προεκλογικής περιόδου πολλαπλάσια από αυτά που η πολιτεία τους δίνει ως αποζημίωση σε μία τετραετία κάτι δεν πάει καλά.
Θέλετε οι Υπουργοί και οι Βουλετές να είναι εξαρτώμενοι συμφερόντων; Θέλετε το χρήμα να διαφθείρει την πολιτική;Δεν χρειάζεται, κύριε Ρέππα, να είσαστε σοφός. Δεν σας θέλουμε σοφό στη θέση που βρίσκεστε, ούτε την αρμόδια Υπουργό Εσωτερικών Δημόσιας Διοίκησης και Αποκέντρωσης. Υπάρχει πλούσια εμπειρία. Σας είπα και στην πρωτολογία μου ότι ο πρώτος νόμος είναι του 1854 δηλαδή 146 ετών και ο πρώτος Βουλευτής έχασε την έδρα του το 1910. Αξιοποιείστε αυτήν την εμπειρία. 'Οσο και αν νομίζετε ότι θα στηριχθείτε στα μεγάλα συμφέροντα, στους ολίγους, για να μπορέσετε να δώσετε με τους δικούς σας όρους τη μάχη για τις εκλογές, αυτό δεν θα σας βοηθήσει.
Τις εκλογές τις χάσατε τον περασμένο Ιούνιο, θα τις ξαναχάσετε όποτε αυτές και αν γίνουν, όποτε και αν τις αποτολμήσετε.
ΠΡΟΕΔΡΕΥΩΝ (Λουκάς Αποστολίδης): Ο κ. Παυλόπουλος έχει το λόγο. 
ΠΡΟΚΟΠΗΣ ΠΑΥΛΟΠΟΥΛΟΣ: Δύο πράγματα θέλω να πω, κύριε Πρόεδρε.
Το πρώτο: Ανεξάρτητα από τον τόνο που επικράτησε σ' αυτήν τησυνεδρίαση, κανείς δεν μπορεί ν' αρνηθεί ότι υπάρχει θεσμικό κενό και θεσμικό έλλειμμα σε ό,τι αφορά το πρόβλημα της διαφάνειας ως προς τις προεκλογικές δαπάνες των κομμάτων. Και τονίζω ότι είναι μια μεγάλη ευκαιρία ως τις εκλογές να κάνουμε τις απαιτούμενες μεταβολές, ώστε το ζήτημα να μη δημιουργήσει περαιτέρω προβλήματα αξιοπιστίας και για την πολιτική και για τους πολιτικούς, όπως ακριβώς συμβαίνει σήμερα.
Υπάρχει η Επιτροπή Θεσμών και Διαφάνειας που έχει κάνει την πρότασή της. Και ολοκληρώνουμε εδώ την πρόταση της Νέας Δημοκρατίας μπροστά στην άρνηση της Κυβέρνησης: Να μας πει η Κυβέρνηση πώς σκοπεύει να αξιοποιήσει και σε ποιο χρονοδιάγραμμα τις προτάσεις αυτές. Αυτά σε ό,τι αφορά εκείνο που θα περιμέναμε σαν τη μικρότερη χειρονομία από την πλευρά της Κυβέρνησης.
Στην πρωτολογία μου δεν πρόλαβα να πω δύο λόγια για ένα άλλο μεγάλο θέμα που έθιξε ο κύριος Υπουργός. Το θέμα της κανονιστικής αρμοδιότητας του Εθνικού Συμβουλίου Ραδιοτηλεόρασης.
Κύριε Υπουργέ, το Εθνικό Συμβούλιο Ραδιοτηλεόρασης είναι ένα διοικητικό όργανο, όπως και τα άλλα διοικητικά όργανα. Το όργανο αυτό ξέρετε σήμερα ότι δεν έχει καμιάν αποφασιστική αρμοδιότητα. Και όταν εκδίδει σύμφωνες γνώμες, η αρμοδιότητά του δεν είναι αποφασιστική.  Εξαρτάται σήμερα από εσάς και από τον έλεγχο, τον οποίο κάνετε,τον έλεγχο νομιμότητας.  Αλλά εκτός από αυτήν την αρμοδιότητα πουκινείται σ' επίπεδο, θα μπορούσαμε να πούμε, έκδοσης ατομικών διοικητικών πράξεων, τίθεται το μεγάλο ζήτημα, το οποίο θίξατε με την νομολογία του Συμβουλίου της Επικρατείας, της δυνατότητας έκδοσης κανονιστικών πράξεων. Και αν το θίγω, είναι γιατί όταν δημιουργήθηκε το Εθνικό Συμβούλιο Ραδιοτηλεόρασης όλοι επενδύσαμε πολλά στο γεγονός ότι δεν θα κινείταιμόνο σ' επίπεδο έκδοσης ατομικών διοικητικών πράξεων -που ούτως ή άλλως δεν εκδίδει σήμερα- αλλά και σ'επίπεδο έκδοσης των αναγκαίων κανονιστικών πράξεων, που αφορούν ένα συγκεκριμένο πλαίσιο λειτουργίας της ραδιοφωνίας και της τηλεόρασης. Λίγο ως πολύ -και δεν ξέρω ποιοι σας καλλιέργησαν αυτήν τη νοοτροπία- μας είπατε ότι το Συμβούλιο Επικρατείας ήρθε και είπε ότι τέτοια κανονιστική αρμοδιότητα δεν μπορεί να έχει το Εθνικό Συμβούλιο Ραδιοτηλεόρασης και δεν μπορούμε να του δώσουμε. 'Αλλο πράγμα είπε αυτή η απόφαση του Συμβουλίου Επικρατείας.
Το Συμβούλιο Επικρατείας εφήρμοσε πολύ σωστά το άρθρο 43 παράγραφος 2 εδάφιο β' του Συντάγματος. Και τι μας είπε; Είπε ότι για να μπορεί να έχει άλλο όργανο της εκτελεστικής εξουσίας, πλην του Προέδρου της Δημοκρατίας, κανονιστική αρμοδιότητα, δηλαδή για να μπορεί να εκδίδονται άλλου είδους κανονιστικές πράξεις εκτός από διατάγματα -κοινές κανονιστικές πράξεις- από ένα διοικητικό όργανο, είτε λέγεται Υπουργός είτε λέγεται Εθνικό Συμβούλιο Ραδιοτηλεόρασης είτε λέγεται ακόμη και Γενικός Γραμματέας Υπουργείου, θα πρέπει να υπάρχει τέτοια εξουσιοδότηση που να του το επιτρέπει. Και αυτό κατά το Σύνταγμα επιτρέπεται όταν ρυθμίζονται ειδικότερα θέματα ή θέματα τεχνικού ή λεπτομερειακού χαρακτήρα.  Αφήνω τα τοπικά θέματα που αναφέρει το Σύνταγμα, δεδομένου ότι το θέμα αυτό σχετίζεται με τους ΟΤΑ. Αυτό τι σημαίνει; 'Οτι αν υπάρχει κατάλληλη νομοθετική εξουσιοδότηση, το κατάλληλο νομοθετικό πλαίσιο, από εκεί και πέρα το Εθνικό Συμβούλιο Ραδιοτηλεόρασης μπορεί κάλλιστα να ρυθμίσει τα θέματα αυτά με δικές του κανονιστικές πράξεις. 
ΔΗΜΗΤΡΙΟΣ ΡΕΠΠΑΣ (Υπουργός Τύπου και Μέσων Μαζικής Ενημέρωσης):Υπάρχει σε αυτήν την πρόταση νόμου το κατάλληλο νομοθετικό πλαίσιο; 
ΠΡΟΚΟΠΗΣ ΠΑΥΛΟΠΟΥΛΟΣ: Κύριε Υπουργέ, θα σας πω το εξής πολύ απλό.
Αφού εμείς δεν καταφέραμε, κατά τη γνώμη σας, να έχουμε το κατάλληλο πλαίσιο, τόσα χρόνια που κυβερνάτε και έχετε και την τεχνογνωσία συμβούλων δίπλα σας, που κατά τη γνώμη σας σας είναι επαρκής, το ερώτημα είναι το εξής: Εσείς για ποιο λόγο, ως αρμόδιος Υπουργός, αλλά και οι προκάτοχοί σας δεν καθορίσατε το νομοθετικό εκείνο πλαίσιο που θα επέτρεπε σε ένα τόσο κρίσιμο όργανο, όπως είναι το Εθνικό Συμβούλιο Ραδιοτηλεόρασης, να εκδόσει κανονιστικές πράξεις; Ξέρετε γιατί το κάνετε; Του αφαιρέσατε και την τελευταία ικμάδα αποφασιστικής αρμοδιότητας που είχε σ' επίπεδο έκδοσης ατομικών διοικητικών πράξεων.
Θα του δίνατε το μείζον, δηλαδή τη δυνατότητα να εκδίδει κανονιστικές πράξεις; Σκοπός ήταν να το αποδυναμώσετε και να πάνε όλα στον Υπουργό.  'Οταν ο κ. Βενιζέλος έφερε αυτόν το νόμο, επεδίωξε να κάνει υπουργοκεντρικό το σύστημα οργάνωσης και λειτουργίας του. Εγώ θα περίμενα από σας, δεδομένου ότι ο κόσμος προχωρεί και υπάρχουν άλλες ανάγκες σήμερα, να δείτε ότι θα ήταν μια μεγάλη ευκαιρία ακόμη και να ξεφορτωθείτε ένα τέτοιο βάρος από πάνω σας. Δεν το θελήσατε.
Λοιπόν, εκτός από την πρόταση που σας έκανα πριν, δηλαδή να δούμε τις απόψεις της Επιτροπής Θεσμών και Διαφάνειας, δεν είναι καιρός νατις  εξειδικεύσουμε; Δεν σας αρέσουν οι δικές μας προτάσεις; Κάντε τις δικές σας. Φέρτε τις αναγκαίες ρυθμίσεις και θα βοηθήσουμε και εμείς, όταν έλθει η ώρα της επεξεργασίας στη  Βουλή. 'Ετσι, θα αποκτήσουμε το εξουσιοδοτικό πλαίσιο, κατά το άρθρο 43 του Συντάγματος, το οποίο θα μπορεί να δώσει στο  Εθνικό Συμβούλιο Ραδιοτηλεόρασης και τη δυνατότητα έκδοσης κανονιστικών πράξεων.
Εσείς όμως από τη μια πλευρά αρνείσθε την πρόταση και από την άλλημας λέτε ότι σας αρέσει να μείνουμε στο σημερινό παρωχημένο και, βεβαίως, ελλειμματικό καθεστώς. Δεν είναι στάση αυτή. Εάν μας κατηγορείτε ότι δεν έχουμε μια ολοκληρωμένη πρόταση, εμείς σας κατηγορούμε ότι δεν έχετε καθόλου πρόταση. Νομίζω ότι μεταξύ των δύο, η ηθική απαξία ανήκει σ'εκείνον που δεν έχει το θάρρος να πει τα πράγματα με τ'όνομά τους. 
ΠΡΟΕΔΡΕΥΩΝ (Λουκάς Αποστολίδης): Ο κ. Σαατσόγλου έχει το λόγο. 
ΑΝΕΣΤΗΣ ΣΑΑΤΣΟΓΛΟΥ: Κύριε Πρόεδρε, η πρόταση νόμου της ΝέαςΔημοκρατίας είναι εντελώς γενικόλογη, αόριστη και ατεκμηρίωτη. Μπορεί να υπάρχει θέμα, όσο αφορά το υπάρχον θεσμικό πλαίσιο το οποίο θέλει βελτίωση, αλλά αυτή η πρόταση νόμου δεν είναι καθολου μελετημένη. Πιστεύω ότι θα μπορούσε η Κυβέρνηση να συνεκτιμήσει το πόρισμα της Επιτροπής Θεσμών και Διαφάνειας ή τα κόμματα να ορίσουν μια διακομματική επιτροπή, ώστε από κει και πέρα με αυτά τα δύο πορίσματα -αφού είναι διαπιστωμένο ότι μπορεί να βελτιωθεί το υπάρχον θεσμικό πλαίσιο όσον αφορά τα προεκλογικά έξοδα Βουλευτών, κομμάτων κλπ., να προχωρήσει η Κυβέρνηση σ'ένα θεσμικό πλαίσιο που να λύνει όλα αυτά τα ζητήματα.
Εμάς τους Βουλευτές της επαρχίας, μας αγγίζει αυτό το θέμα, γιατίείμαστε πραγματικά παραμελημένοι από τα Μέσα Μαζικής Ενημέρωσης. Πάντως, η Κυβέρνηση βρίσκεται προς τη σωστή κατεύθυνση, ώστε μέσα από το πόρισμα της Επιτροπής Θεσμών και Διαφάνειας και μέσα από την ύπαρξη ενός πορίσματος διακομματικής επιτροπής και σε συνεργασία του ΥπουργείουΤύπου με το Υπουργείο Εσωτερικών, να συνεκτιμηθούν όλες οι προϋποθέσεις, να έλθει ένα νομοσχέδιο πριν από τις εκλογές και να το ψηφίσουμε. Σαφώς θέλει βελτίωση το θεσμικό πλαίσιο που αφορά τη χρηματοδότηση των κομμάτων και τη διαφάνεια στα έξοδα των Βουλευτών.
Υπάρχει τέτοια δυνατότητα από την πλευρά της Κυβέρνησης. 'Ομως, η σημερινή πρόταση της Νέας Δημοκρατίας σαφώς είναι ατεκμηρίωτη και αόριστη. Επιπλέον η Νέα Δημοκρατία, ήλθε να καταθέσει αυτήν την πρόταση νόμου πριν από τις εκλογές για να δημαγωγήσει στη συνέχεια και να πει ότι έφερε μια πρόταση νόμου που πίστευε ότι η Πλειοψηφία της Βουλής θα την έκανε δεκτή. 'Ομως, τέτοιες μικροκομματικές σκοπιμότητες, δεν μπορούν να περάσουν.
ΠΡΟΕΔΡΕΥΩΝ (Λουκάς Αποστολίδης): Ο κ.Σκοπελίτης έχει το λόγο.
ΣΤΑΥΡΟΣ ΣΚΟΠΕΛΙΤΗΣ: 'Εγινε αρκετή κουβέντα, κύριε Πρόεδρε, γύρω απότις αγοραπωλησίες κομμάτων και πολιτικών. Εγώ θέλω να τονίσω κάτι που μας αφορά, κάτι που το γνωρίζει πολύ καλά ο ελληνικός λαός. Το Κομμουνιστικό Κόμμα και οι Βουλευτές του, ούτε πωλούνται ούτε αγοράζονται.
Δεύτερον, ο Υπουργός κατάφερε μιλώντας μισή ώρα να μην πει τίποτα για τη λειτουργία των Μέσων Μαζικής Ενημέρωσης που η Κυβέρνηση με την πολιτική της τα έχει μετατρέψει σε αβανταδόρους της, σε προπαγανδιστές της απ'τη μια μεριά και από την άλλη σε χώρο ταφής των άλλων απόψεων.
Εδώ θέλω να τονίσω ότι συμφωνούμε με αυτό που ειπώθηκε από τονΕκπρόσωπο του ΔΗ.Κ.ΚΙ. για τη στάση των ΜΜΕ απέναντι στο κόμμα, γιατί εμείς είμαστε υπέρ της έκφρασης και ενάντια στον αποκλεισμό κομμάτων από τα ΜΜΕ.
Τελειώνοντας, κύριοι συνάδελφοι, θέλω να πω τούτο. Από όσα ειπώθηκαν βγαίνει το συμπέρασμα ότι η Κυβέρνηση δεν είναι διατεθειμένη να πάρει κανένα μέτρο για την αποκατάσταση του δικαιώματος του ελληνικού λαού για ολόπλευρη ενημέρωση και θα χρησιμοποιήσει τα ΜΜΕ και σε αυτήν την εκλογική μάχη προς το δικό της κυρίως όφελος και σε βάρος βέβαια, ιδιαίτερα των μικρών κομμάτων.
Ευχαριστώ πολύ.
ΠΡΟΕΔΡΕΥΩΝ (Λουκάς Αποστολίδης): Ο κ. Κουναλάκης έχει το λόγο.
ΠΕΤΡΟΣ ΚΟΥΝΑΛΑΚΗΣ: Θέλω να κάνω δύο παρατηρήσεις σε αυτά που είπε οκ. Ρέππας και μία σε αυτά που είπαν ορισμένοι Βουλευτές της Νέας Δημοκρατίας και ο Πρόεδρός της.
Κατ'αρχήν θέλω να πω στον κ. Ρέππα ότι διακατέχεται από μία μακαριότητα ότι όλα βαίνουν καλώς, που είναι ακατανόητη.
Εγώ μιλώ με πάρα πολλούς Βουλευτές και Υπουργούς του ΠΑ.ΣΟ.Κ. και Βουλευτές από όλα τα κόμματα και υπάρχει μία διάχυτη αγωνία για το πού πάει το πολιτικό σύστημα, πώς θα γίνουν αυτές οι εκλογές που έρχονται, τα χρήματα που πρόκειται να ξοδευτούν και που συλλέγονται για τους υποψήφιους κυρίως στις μεγάλες περιφέρειες για τον εκλογικό αγώνα. Ο κ. Ρέππας περίπου μας είπε ότι δεν υπάρχει κανένα πρόβλημα.
Το δεύτερο που ήθελα να του πω, είναι το εξής: Είπε, ότι η ΕπιτροπήΕλέγχου μετά τις εκλογές του '96 διαπίστωσε ότι τα πάντα πήγαν καλά.
Κύριε Υπουργέ, είμαι μέλος της επιτροπής αυτής. Ξέρετε τι έλεγχο ήμασταν υποχρεωμένοι να κάνουμε; 'Εναν τυπικό έλεγχο, δηλαδή να δούμε αν αυτά τα οποία μας έλεγε ο υποψήφιος Βουλευτής ότι ξόδεψε ανταποκρίνονταν στις αποδείξεις που είχε μέσα. Τίποτε άλλο. Αυτή ήταν η δυνατότητά μας.  Δεν είχαμε τη δυνατότητα να ελέγξουμε αν αυτός ξόδεψε πεντακόσια εκατομμύρια ενώ μας είπε ότι ξόδεψε δεκαοκτώ.
Γι'αυτόν ακριβώς το λόγο, κύριε Υπουργέ, έχουμε επανειλημμένα στείλει επιστολές, έχουμε δώσει συνεντεύξεις τύπου, έχουμε κάνει προτάσεις στους αρμόδιους Υπουργούς Εσωτερικών, Δημόσιας Διοίκησης και Αποκέντρωσης, επιτέλους αυτός ο νόμος να βελτιωθεί, διότι αυτή η επιτροπή δεν έχει τη δυνατότητα να κάνει ουσιαστικό έλεγχο.
Πρόσφατα η επιτροπή μας είχε συνάντηση με την κ. Παπανδρέου και συμφώνησε η κυρία Υπουργός, αποδέχθηκε τις προτάσεις μας και είπε ότι θα προχωρήσει σε αλλαγές. Αλλά πότε θα γίνουν αυτά; Εδώ μπορεί να έχουμε εκλογές σε ενάμιση-δύο μήνες. 'Αρα, λοιπόν, κύριε Ρέππα, δεν είναι έτσι τα πράγματα. Επειδή, δηλαδή, υπήρξε μία τυπική διαβεβαίωση από την Επιτροπή Ελέγχου ότι δεν υπάρχει κανένα  πρόβλημα; Υπάρχουν προβλήματα τεράστια! Εμείς που κάναμε τον έλεγχο, τα διαπιστώσαμε και είπαμε να αλλάξει ριζικά αυτός ο νόμος. Πώς δεν υπάρχουν προβλήματα; Δεν έχετε, λοιπόν, δίκιο όταν χρησιμοποιείτε αυτά τα πορίσματα και τις αποφάσεις, για να αποδείξετε ότι όλα είναι καλά. Εμείς οι ίδιοι που κάναμε τους ελέγχους, λέμε ότι υπάρχουν τεράστια προβλήματα και νομοθετικά κενά και πρέπει να τα αντιμετωπίσουμε, αλλιώς δεν ξέρουμε πού οδεύει το πολιτικό σύστημα.
'Οσον αφορά τη Νέα Δημοκρατία -το έκανε αυτό και ο κ. Καραμανλής και ο κ. Παυλόπουλος- είδα στις ομιλίες τους μία λοιδωρία απέναντι στην ΕΡΤ ότι δεν προσφέρει ενημέρωση ότι είναι πινόκιο κλπ. Δεν άκουσα, όμως, τίποτε για την ενημέρωση που προσφέρει η ιδιωτική τηλεόραση. Δεν είναι ενημέρωση αυτή.
'Οταν, λοιπόν, κάνουμε κριτική στην κρατική τηλεόραση -και εγώ λέωότι πρέπει να την κάνουμε-  διότι πράγματι είναι πολύ συχνά μονομερής και κινδυνεύει, αν δεν υπάρξει αυτή η κριτική και αυτός ο έλεγχος, να μετατραπεί σε προπαγανδιστικό όργανο της Κυβέρνησης, πρέπει από την άλλη πλευρά να την προστατεύουμε, να λέμε ότι αλίμονο αν αυτή η κρατική τηλεόραση διαλυθεί και δεν υπάρχει και το σύνολο της τηλεόρασης περάσει στα χέρια των ιδιωτών! Τότε θα δούμε τι είδους ενημέρωση θα προσφέρετε στον ελληνικό λαό και ποιες πιέσεις θα ασκούνται! 'Ηδη, κύριοι συνάδελφοι, το 95% της ελληνικής θεαματικότητας ανήκει στα ιδιωτικά κανάλια.
Θέλουμε να πάμε ακόμη πιο χαμηλά; 'Αρα χρειάζεται πάρα πολύ μεγάλη προσοχή όταν ασκούμε κριτική στην κρατική τηλεόραση. Μην είμαστε τόσο άνετοι και καταγγελτικοί διότι αυτό τη ζημιώνει ακόμη περισσότερο, της κάνει ακόμη περισσότερο δύσκολη τη ζωή και κάνει ακόμη πιο ασύδοτα τα ιδιωτικά μέσα ενημέρωσης. Νομίζω ότι είναι πάρα πολύ σημαντικά αυτά. 'Ηθελα επίσης να πω γιατί αναφέρθηκε ο κ. Καραμανλής στο Σύνταγμα του'75 ότι τότε υπήρχε το κρατικό μονοπώλιο. Δηλαδή, το Σύνταγμα του '75 το οποίο πράγματι έχει ορθές αρχές αναφέρεται στην τηλεόραση η οποία τότε ήταν μια, η κρατική τηλεόραση. Εγώ νομίζω και γι' αυτό ακριβώς με την αναθεώρηση χρειάζεται και συμπλήρωση του άρθρου αυτού να έχουμε ένα τελείως διαφορετικό τηλεοπτικό τοπίο και πρέπει να παρεμβαίνει το κράτος και το δημόσιο και στα ιδιωτικά μέσα ενημέρωσης, για να εξασφαλίζονται αυτές οι αρχές που διατυπώνονται στο Σύνταγμα της χώρας. Διότι δυστυχώς τώρα δεν υπάρχει καμία τέτοια δυνατότητα. Διότι ποια είναι η αντικειμενική ενημέρωση που προσφέρουν τα δελτία ειδήσεων των ιδιωτικών καναλιών όταν κάθε βράδυ βλέπουμε εγκλήματα, φόνους, βιασμούς κλπ. να αποτελούν το μοναδικό αντικείμενο των δελτίων ειδήσεων και να μην υπάρχει ούτε μια λέξη για το Ελληνικό Κοινοβούλιο ούτε μια λέξη για την πολιτική ζωή του τόπου, τίποτε απολύτως από τη δράση των κομμάτων; Η μόνη δυνατότητα που έχει κανείς να προβληθεί είναι να αρχίσει εδώ να ξυλοκοπιέται με κανέναν συνάδελφο ή να ουρλιάζει, να γίνεται γελοίος "νούμερο" να το πούμε έτσι πιο απλά για να μπορέσει να δει τον εαυτό του στο δελτίο ειδήσεων. 'Η να μπαίνει στην είσοδο της Βουλής και να κάνει παράδοξες δηλώσεις, ακατανόητες και περίεργες για να επιλεγεί να εμφανιστεί στο δελτίο ειδήσεων.
Αυτά είναι τα προβλήματα, λοιπόν, να ασκούμε την κριτική μαςλελογισμένα και με ευθύνη απέναντι στην κρατική τηλεόραση αλλά να δούμε και το άλλο κομμάτι το τεράστιο της ιδιωτικής τηλεόρασης και της ενημέρωσης που προσφέρει στον ελληνικό λαό. Αυτά είχα να πω.
ΠΡΟΕΔΡΕΥΩΝ (Λουκάς Αποστολίδης): Κύριοι συνάδελφοι, έχω την τιμή να ανακοινώσω ότι τη συνεδρίασή μας παρακολουθούν από τα δυτικά θεωρεία αφού προηγουμένως ξεναγήθηκαν στην έκθεση "Αρχαίο Ελληνικό Θέατρο" σαράντα τρεις μαθητές και τρεις συνοδοί δάσκαλοι από το 137ο Δημοτικό Σχολείο Αθήνας.
Καλωσορίζουμε τους μαθητές στο Ελληνικό Κοινοβούλιο.
(Χειροκροτήματα απ' όλες τις πτέρυγες)
ΔΗΜΗΤΡΙΟΣ ΡΕΠΠΑΣ (Υπουργός Τύπου και Μέσων Μαζικής Ενημέρωσης): ΤηςΑ' ή της Β' περιφέρειας είναι;
ΠΡΟΕΔΡΕΥΩΝ (Λουκάς Αποστολίδης): Τώρα Α' ή Β' περιφέρεια, κύριε Ρέππα, προς το παρόν δεν ψηφίζουν και ιδιαίτερα σ' αυτή την εκλογική αναμέτρηση!Ορίστε, κύριε Υπουργέ, έχετε το λόγο.
ΔΗΜΗΤΡΙΟΣ ΡΕΠΠΑΣ (Υπουργός Τύπου και Μέσων Μαζικής Ενημέρωσης):Κυρίες και κύριοι συνάδελφοι, πρέπει να αντιληφθούμε ότι ο τρόπος με τον οποίο συζητούμε θέματα τα οποία απασχολούν και την πολιτική ζωή και τη χώρα δεν μπορεί να είναι αυτός ο τρόπος ο οποίος χαρακτήρισε τη σημερινή συνεδρίαση της Βουλής, όχι από την άποψη της συμμετοχής μας, παρά το ότι οι υπογράφοντες ήταν αρκετές δεκάδες και θα έπρεπε να είναι παρόντες για να δηλώσουν έτσι και με αυτόν τον τρόπο την παρουσία τους και τη συμμετοχή τους, το ενδιαφέρον τους γι' αυτό το πολύ σημαντικό θέμα που με την πρωτοβουλία τους έφεραν προς συζήτηση στην Εθνική Αντιπροσωπεία αλλά από την άποψη της προσέγγισης του θέματος που θα πρέπει να γίνεται με πολύ πιο συγκεκριμένο τρόπο.
ΔΗΜΗΤΡΙΟΣ ΣΙΟΥΦΑΣ: Θα έρθουμε να μας κάνετε μαθήματα, κύριε Υπουργέ! 
ΔΗΜΗΤΡΙΟΣ ΡΕΠΠΑΣ (Υπουργός Τύπου και Μέσων Μαζικής Ενημέρωσης): ΚύριεΣιούφα, σας άκουσα με πάρα πολύ μεγάλη προσοχή επί πολλές ώρες. Από την Κυβέρνηση μίλησα εγώ, από την παράταξή μας δυο συνάδελφοι. Μιλήσατε πάρα πολύ και μιλήσατε μάλιστα για πολλά άλλα θέματα εκτός του θέματος το οποίο εισηγηθήκατε με την πρόταση νόμου που καταθέσατε -αυτό είναι εντυπωσιακό- για να αποδειχθεί ότι η μόνη χρησιμότητα που είχε αυτή η πρόταση ήταν να προκαλέσει μια όντως ενδιαφέρουσα συζήτηση. 'Ομως η συζήτηση για ένα τόσο μεγάλο θέμα με τον τρόπο που έγινε, αποτελεί ας μου επιτραπεί να πω και το κλειδί για να βγάλουμε ένα συμπέρασμα πως ακριβώς αρχίζουν και εκδηλώνονται όλο και εντονότερα στην πατρίδα μας, φαινόμενα αποστασιοποίησης των πολιτών από την πολιτική, φαινόμενα αποστροφής των πολιτών σε σχέση με την πολιτική, την πολιτική πράξη, τον πολιτικό λόγο. Πιστεύω ότι εδώ ήρθαμε να συζητήσουμε μια συγκεκριμένη πρόταση νόμου.  Συζητήσαμε χίλια θέματα τα οποία δεν περιλαμβάνονται σ' αυτήν τηνπρόταση. Την καταθέσατε, λοιπόν, για να προκαλέσετε αυτήν τη γενικευμένη συζήτηση;Γιατί βεβαίως είναι ένας τρόπος η πρόκληση αυτής της γενικευμένης συζήτησης, για να υπεκφύγετε έτσι να υπερασπισθείτε μία πρόταση που αναγνωρίζετε τελικώς ότι είναι πρόχειρη, υποκριτική, ατεκμηρίωτη και παλαιοκομματική και να φθάσετε έτσι μέχρι του σημείου να μην τηνυιοθετείτε πλέον, αναγνωρίζοντας πως είναι αυτό, το οποίο μπορέσατε τελικά να διαμορφώσετε ως κείμενο. "Μπορείτε ασφαλώς και καλύτερα", αλλά αυτό το οποίο έχει σημασία και είμαστε υποχρεωμένοι να κάνουμε στο πλαίσιο του Κανονισμού της Βουλής, είναι να συζητήσουμε αυτήν την πρόταση νόμου.
Επαναλαμβάνω ότι, πολλά είπατε, χαρακτηρίζοντας τον τρόπο της ομιλίας μου και το περεχόμενό της με διάφορα επίθετα, τα οποία είναι δικαίωμά σας να χρησιμοποιείτε, αλλά επειδή δεν με διορίσατε εσείς σ' αυτήν την Αίθουσα, όπως δεν διόρισα και εγώ εσάς, αφήστε να μας κρίνει όλους ο ελληνικός λαός. Και μην υποδύεσθε τον ελληνικό λαό. Ουδείς έχει τέτοια εξουσιοδότηση. Για την ώρα, την εντολή και την εξουσιοδότηση την έχουμε εμείς.  Γι' αυτό σας παρακαλώ, μια και μιλάτε για το σεβασμό των αρχών της δημοκρατίας, να το σεβαστείτε και αυτό.
Η πρόταση της Νέας Δημοκρατίας, κυρίες και κύριοι συνάδελφοι, είναιπρόχειρη. Ο κ. Καραμανλής, ο Αρχηγός της Νέας Δημοκρατίας, δεν ενημερώθηκε από τα στελέχη της Νέας Δημοκρατίας, τα οποία στις ομιλίες τους είπαν πως το πρόβλημα δεν είναι αν θα δαπανήσει χρήματα το κράτος,προκειμένου να αγοράσει αυτό το χρόνο δίωρης διάρκειας σε ημερήσια βάση από τα ηλεκτρονικά μέσα ενημέρωσης.
Τότε γιατί το προτείνετε και γιατί δεν προτείνετε κάτι άλλο; Αυτό δεν αποδεικνύει προχειρότητα; Αποδεικνύει την ίδια προχειρότητα, που διακρίνει και άλλες επιλογές σας, μια και αναφερθήκατε και στις προτάσεις για την αναθεώρηση του Συντάγματος.
'Οταν ο κ. Μητσοτάκης με τον κ. Παυλόπουλο, τον εισηγητή σας,διαφωνούσαν στην επιτροπή που συζητούσε επικείμενες αλλαγές -αυτά είναι σημαντικά θέματα- τώρα μετά από λίγους μήνες ανακαλύψατε το φως το αληθινό και αλλάζετε θέση; Δικαίωμά σας, αλλά είναι και δικαίωμά μας να το επισημάνουμε.
ΠΡΟΚΟΠΗΣ ΠΑΥΛΟΠΟΥΛΟΣ: Εσείς ανακαλύψατε μετά απο είκοσι χρόνια την Ευρώπη και απο τριτοκοσμικοί, γίνατε, "δήθεν",  Ευρωπαίοι και αιτιάσθε εμάς για μια μεταβολή μιάς πρότασής μας στο πλαίσιο της Αναθεώρησης του Συντάγματος;
ΠΡΟΕΔΡΕΥΩΝ (Λουκάς Αποστολίδης): Θα σας παρακαλέσω να μη διακόπτετετον κύριο Υπουργό.
ΔΗΜΗΤΡΙΟΣ ΡΕΠΠΑΣ (Υπουργός Τύπου και Μέσων Μαζικής Ενημέρωσης): Αφήστε τα πολλά χρόνια, κύριε Παυλόπουλε. Αυτό είναι  το επιχείρημα το οποίο χρησιμοποιεί συνήθως και κατά κόρον ο κ. Σιούφας, είναι ένα επιχείρημα το οποίο προκαλεί τη μνήμη μας και θυμίζει και σε σας ασφαλώς τις αλλεπάληλες εκλογικές ήττες που έχετε υποστεί, με αποτέλεσμα να είσθε επί πάρα πολύ καιρό στην Αντιπολίτευση.
Γιατί αναφέρεσθε, λοιπόν, σ' αυτό το παρελθόν, αφού όλοι γνωρίζουμεπως εξελίχθηκαν τα πράγματα, πώς κρίθηκαν οι πολιτικές επιλογές του κάθε κόμματος και ποιοι είναι αυτοί, οι οποίοι επελέγησαν από τον ελληνικό λαό για να κυβερνήσουν; Αυτά είναι ιστορικά καταγεγραμμένα, είναι γνωστά. Κυρία και κύριοι συνάδελφοι, αν δεχόμασταν αυτήν την πρόταση νόμου,θα έπρεπε να δαπανήσουμε μόνο για τα κεντρικά, ας τα ονομάσω έτσι, ηλεκτρονικά μέσα ενημέρωσης ένα ποσό μεγαλύτερο των εκατό δισεκατομμυρίων δραχμών...
ΕΜΜΑΝΟΥΗΛ ΚΕΦΑΛΟΓΙΑΝΝΗΣ: Κάναμε και άλλες προτάσεις.
ΔΗΜΗΤΡΙΟΣ ΡΕΠΠΑΣ (Υπουργός Τύπου και Μέσων Μαζικής Ενημέρωσης): Τις κάνατε σήμερα, όταν διαπιστώσατε πόσο πρόχειρη και ατεκμηρίωτη είναι η πρότασή σας, η οποία -ειρήσθω εν παρόδω- προβλέπει το τεράστιο αυτό ποσόν. Αυτό το είπε ο κ. Καραμανλής σήμερα, τον οποίο δεν προλάβατε να ενημερώσετε και τον εκθέσατε ανεπανόρθωτα ...
ΕΜΜΑΝΟΥΗΛ ΚΕΦΑΛΟΓΙΑΝΝΗΣ: Είπε και άλλα ο κ. Καραμανλής.
ΔΗΜΗΤΡΙΟΣ ΡΕΠΠΑΣ (Υπουργός Τύπου και Μέσων Μαζικής Ενημέρωσης): Τοτεράστιο αυτό ποσόν, κύριε Πρόεδρε, ζητούν οι συνάδελφοι της Νέας Δημοκρατίας, τα εκατό και πλέον δισεκατομμύρια δραχμές, σε σχέση με  τα δέκα δισεκατομμύρια που δίνονται κάθε χρόνο για την οικονομική ενίσχυση των κομμάτων.
ΠΡΟΕΔΡΕΥΩΝ (Λουκάς Αποστολίδης): Θα υπάρχει και υπόλοιπο ενενήνταδισεκατομμυρίων, κύριε Υπουργέ.
ΔΗΜΗΤΡΙΟΣ ΡΕΠΠΑΣ (Υπουργός Τύπου και Μέσων Μαζικής Ενημέρωσης): Αυτή είναι η νέα ιδεα την οποία εισηγείται η Νέα Δημοκρατία με την πρόταση νόμου. Είναι τόσο μελετημένη και τόσο τεκμηριωμένη η πρότασή σας!Είναι δε η πρόταση αυτή μνημείο παλαιοκομματισμού και υποκρισίας, γιατί κατατέθηκε λίγους μήνες, λίγες ημέρες πριν αρχίσει η προεκλογική περίοδος των ευρωεκλογών. Αυτό έγινε για λόγους εντυπώσεων.
Στη διακομματική επιτροπή, η οποία συνεδρίασε με εκπροσώπους, έχεισυμμετοχή σε ισότιμη βάση και η Νέα Δημοκρατία, ουδείς από τους εκπροσώπους της Νέας Δημοκρατίας επικαλέσθηκε το περιεχόμενο αυτής της πρότασης νόμου.  Ουδείς την υποστήριξε.  Αυτό δείχνει πόσο εσείς οι ίδιοι είχατε σοβαρά δεχθεί πως οι ρυθμίσεις που προτείνετε, δίνουν και λύση στο πρόβλημα.
Υπάρχει πρόβλημα, ασφαλώς υπάρχει πρόβλημα. Αν θέλετε, να με καλέσετε σε μία τέτοια συζήτηση, το υπαινίχθηκα στην αρχή και το επαναλαμβάνω, γιατί συμμερίζομαι τους προβληματισμούς και τις αγωνίες σας. Υπάρχει πρόβλημα, το οποίο όμως όχι μόνο δεν λύνεται έτσι, αλλά ίσα-ίσα με την πρότασή σας, αν γίνει αποδεκτή, δημιουργούνται άλλα προβλήματα.
'Οπως επίσης άλλα προβλήματα θα δημιουργηθούν αν δεν μελετήσουμε πολύ προσεκτικά άλλες προτάσεις που έχουν διατυπωθεί, όπως και αυτή της Επιτροπής Θεσμών και Διαφάνειας της Βουλής. Γιατί ασφαλώς η δέσμευση χρόνου, ο οποίος θα παραχωρείται δωρεάν από τα ιδιωτικά ηλεκτρονικά μέσαενημέρωσης στα κόμματα είναι κάτι το οποίο μπορούμε να αποφασίσουμε. Ασφαλώς τα ηλεκτρονικά μέσα ενημέρωσης ασκούν κατά παραχώρηση δημόσιαυπηρεσία και μπορούμε να επιβάλουμε τέτοιους περιορισμούς στη λειτουργία τους, αν το αποφασίσουμε, όμως αυτή είναι η μία πλευρά του νομίσματος.
Η άλλη πλευρά του νομίσματος έχει σχέση με το πώς χρησιμοποιείται ή αξιοποιείται αυτός ο χρόνος. Δεν αντιλαμβάνεσθε ότι οδηγεί σε απαξίωση της πολιτικής αυτός ο απολύτως δημαγωγικός τρόπος με τον οποίο χρησιμοποιούμε συχνότατα την ευκαιρία που έχουμε να προβάλουμε δημοσίως τον εαυτό μας και τις απόψεις μας; Δεν συμβάλλει ίσως στην αποστροφή της πολιτικής από τους πολίτες ο πολιτικός λόγος που χρησιμοποιούμε, αυτός ο πανηγυρικός λόγος, ο γενικόλογος με αφορισμούς, ο ατεκμηρίωτος, όταν μιλάμε για όλα γενικώς και αορίστως και δεν μιλάμε συγεκριμένα για πρόβλημα το οποίο θέλουμε να αντιμετωπίσουμε;Θέλετε να αντιμετωπίσετε ένα πρόβλημα. Καταθέσατε μία πρόταση νόμου. Δεν μιλήσατε για την πρόταση νόμου, για το περιεχόμενό της, για την αρχή και τα άρθρα της.
'Οταν δεν μιλούμε λοιπόν, συγκεκριμένα αυτήν τη στιγμή που μαςκαλέσατε -εμένα καλέσατε, δεν καλέσατε άλλον Υπουργό, κύριε Κεφαλογιάννη και με κατηγορείτε περίπου γιατί είμαι εγώ εδώ και δεν είναι κάποιος άλλος για να συζητήσουμε άλλα θέματα που δεν είναι της αρμοδιότητάς μου...
ΕΜΜΑΝΟΥΗΛ ΚΕΦΑΛΟΓΙΑΝΝΗΣ: Ούτε αυτό είναι της αρμοδιότητάς σας, αφούδεν υπογράφετε τα προεδρικά διατάγματα.
ΔΗΜΗΤΡΙΟΣ ΡΕΠΠΑΣ (Υπουργός Τύπου και Μέσων Μαζικής Ενημέρωσης): Αυτό είναι το νόημα της λειτουργίας του Κοινοβουλίου; 'Ετσι το αντιλαμβάνεσθε εσείς;
ΕΜΜΑΝΟΥΗΛ ΚΕΦΑΛΟΓΙΑΝΝΗΣ: Τα υπογράφει ο Υπουργός Εσωτερικών. ΔΗΜΗΤΡΙΟΣ ΡΕΠΠΑΣ (Υπουργός Τύπου και Μέσων Μαζικής Ενημέρωσης):Ακούστηκαν τόσα, τα οποία άκουσα με πολύ μεγάλη υπομονή. Δεν έχετε αντοχή λίγων δευτερολέπτων να ακούσετε και το λόγο της αλήθειας. Δεν έχετε αυτή την αντοχή και λυπάμαι που δεν θα αποκτήσετε την αντοχή αυτή.
Τώρα όσον αφορά τις συμβάσεις παραχώρησης είπε πολλά ο κ. Παυλόπουλος και λυπούμαι που λείπει. Καταργήσαμε δολίως περίπου -αυτό υπαινίχθηκε-αυτό το καθεστώς συνάψεων σύμβασης παραχώρησης μεταξύ δημοσίου, Κυβέρνησης δηλαδή, και ιδιωτικών ηλεκτρονικών μέσων ενημέρωσης για να μην επιβάλουμε αυτές τις υποχρεώσεις στα ιδιωτικά ηλεκτρονικά μέσα ενημέρωσης. 'Ακουσον, άκουσον! 'Οταν το καθεστώς αυτό το οποίο χαρακτήριζε εκείνη την περίοδο που κυβέρνησε η Νέα Δημοκρατία ουδέποτε ετέθη σε εφαρμογή. Δεν συνήφθη ούτε μία σύμβαση παραχώρησης επί ημερών της Νέας Δημοκρατίας και τα ηλεκτρονικά μέσα ενημέρωσης λειτούργησαν όλα εκείνα τα χρόνια χωρίς να καταβάλουν ούτε μία δραχμή για τις συχνότητες που χρησιμοποίησαν, ενώ εμείς σύμφωνα με το νόμο που ψηφίστηκε το 1995 έχουμε εκδώσει όλες τις διοικητικές αποφάσεις για να καταβάλουν το αντάλλαγμα χρήσης για συχνότητες που χρησιμοποιούν. Αποφάσεις ύψους πεντέμισι δισεκατομμυρίων δρχ. έχω εκδώσει.
Και βεβαίως πρέπει να πω ότι το νέο πλαίσιο για τις μέσω ψηφιακής τεχνολογίας συνδρομητικές ραδιοληπτικές υπηρεσίες όπου προβλέπονται συμβάσεις παραχώρησης, για τους λόγους που εξήγησα στην αρχή, έχει τεθεί σε εφαρμογή με πολύ καλά αποτελέσματα.
'Εχει αναλάβει σχετική πρωτοβουλία για το θέμα που υπάρχει η Κυβέρνηση μέσω της αρμοδίας Υπουργού. 'Εχει στείλει επιστολή και στον Πρόεδρο της Επιτροπής Οικονομικού Ελέγχου για θέματα που αφορούν τη χρηματοδότηση των κομμάτων, έχει στείλει επιστολές και στους Αρχηγούς των κομμάτων με τις οποίες ζητά να ορίσει κάθε κόμμα εκπρόσωπό του για να συζητήσουν θέματα που έχουν σχέση με τις εκλογικές δαπάνες των κομμάτων και των Βουλευτών, καθώς και τη διάρκεια προβολής διαφημιστικών μηνυμάτων, θέματα τα οποία απασχολούν την κάθε φορά εν όψει εκλογών συγκροτούμενη διακομματική επιτροπή, ώστε αυτή η διακομματική επιτροπή,η οποία θα συγκροτηθεί τώρα πριν αρχίσει η προεκλογική περίοδος, να αντιμετωπίσει τα θέματα, να λάβει αποφάσεις και να προχωρήσουμε και στις σχετικές ρυθμίσεις νομοθετικού χαρακτήρα. Το είπα αυτό, το παραβλέψατε.  'Αρα, υπάρχει για το θέμα απάντηση.
'Οσον αφορά τώρα το Συμβούλιο Ραδιοτηλεόρασης, σας παρακαλώ, όσολιγότερο ομιλούμε γι' αυτό, τόσο περιφρουρούμε το κύρος του.
Το ΔΗ.Κ.ΚΙ. πρέπει να πω για μία ακόμα φορά ότι, όχι μόνο δενδικαιώθηκε από την απόφαση του Τμήματος του Συμβουλίου της Επικρατείας, αλλά αντιθέτως απερρίφθη ουσιαστικά από την πλειοψηφία του Τμήματος η προσφυγή του, η οποία βεβαίως παραπέμφθηκε ...
ΑΝΑΣΤΑΣΙΟΣ ΙΝΤΖΕΣ: Σας ικανοποιεί;ΔΗΜΗΤΡΙΟΣ ΡΕΠΠΑΣ (Υπουργός Τύπου και Μέσων Μαζικής Ενημέρωσης):Βεβαίως είναι ακριβώς έτσι .
ΑΝΑΣΤΑΣΙΟΣ ΙΝΤΖΕΣ: Νομικό ήταν το θέμα;
ΔΗΜΗΤΡΙΟΣ ΡΕΠΠΑΣ (Υπουργός Τύπου και Μέσων Μαζικής Ενημέρωσης): Η δε Νέα Δημοκρατία είναι αυτή -ανέφερα το παράδειγμα της εποχής εκείνης- η οποία αμφισβήτησε την απόφαση του Συμβουλίου Ραδιοτηλεόρασης, όταν εξέδωσε τον πίνακα των είκοσι ραδιοφωνικών σταθμών που επρόκειτο να λάβουν άδεια για την περιφέρεια Αττικής.
Ο εκπρόσωπος του κόμματός σας ζήτησε να αναπέμψω αυτήν την απόφαση του Συμβουλίου Ραδιοτηλεόρασης, να μην την κάνω δεκτή. Αυτή είναι ευθεία παρέμβαση και προκαλώ και πάλι  εγώ οποιονδήποτε να διατυπώσει τον ισχυρισμό ότι παρενέβην, με συγκεκριμένα πλέον στοιχεία,  στο έργο του ή προσπάθησα να χειραγωγήσω το έργο  του Συμβουλίου Ραδιοτηλεόρασης. ΠΡΟΚΟΠΗΣ ΠΑΥΛΟΠΟΥΛΟΣ: Ο κ. Σούρλας τα είπε.
ΔΗΜΗΤΡΙΟΣ ΡΕΠΠΑΣ (Υπουργός Τύπου και Μέσων Μαζικής Ενημέρωσης): 'Ενα θέμα προέκυψε...
ΔΗΜΗΤΡΙΟΣ ΣΙΟΥΦΑΣ: Κύριε Πρόεδρε, έχει τελειώσει ο χρόνος του κυρίου Υπουργού.
ΠΡΟΕΔΡΕΥΩΝ (Λουκάς Αποστολίδης): Κύριε Σιούφα, έχει ακριβώς δεκαπέντε λεπτά ο Υπουργός. Σας το λέω για να μην διαμαρτύρεσθε.'Εχει δικαίωμα να μιλήσει δεκαπέντε λεπτά, όπως και εσείς μετά θα έχετε δικαίωμα να μιλήσετε για δεκαπέντε λεπτά.
ΔΗΜΗΤΡΙΟΣ ΡΕΠΠΑΣ(Υπουργός Τύπου και Μέσων Μαζικής Ενημέρωσης): Κύριοι συνάδελφοι,  μιλήσατε τόσο πολύ και τόσοι πολλοί, που  νομίζω ότι δικαιούμαι και πέραν των δεκαπέντε λεπτών, λίγα ακόμα λεπτά. Είσαστε τόσοι πολλοί, δεν είστε όλοι. Είστε ένα μεγάλο κόμμα και εύχομαι να παραμείνετε ένα μεγάλο κόμμα, γιατί η δημοκρατία θέλει πολυκομματισμό και ισχυρά κόμματα.
ΠΡΟΚΟΠΗΣ ΠΑΥΛΟΠΟΥΛΟΣ: 'Ηρθε και ο πρόεδρός μας, ενώ ο δικός σας δεντίμησε το Κοινοβούλιο.
ΔΗΜΗΤΡΙΟΣ ΡΕΠΠΑΣ (Υπουργός Τύπου και Μέσων Μαζικής Ενημέρωσης): Σαςπαρακαλώ.
Δεν υπάρχει κανένα άλλο θέμα -και θα τα συζητήσουμε αυτά στην Επιτροπή Θεσμών και Διαφάνειας- που να συνιστά  κρίση σε σχέση με το Συμβούλιο Ραδιοτηλεόρασης. Μου ζητήθηκε να με επισκεφθεί επιτροπή του Συμβουλίου. Αντιπρότεινα -και θα γίνει- να επισκεφθώ εγώ το Συμβούλιο Ραδιοτηλεόρασης σε επόμενη συνεδρίαση  που θα γίνει την επόμενη Πέμπτη.  Αυτό όμως το οποίο πρέπει να πω είναι τούτο. Δεν υπάρχει κανείς μέχρι πριν λίγους μήνες, το Σεπτέμβριο του 1999, από τα μέλη του Συμβουλίου, την ηγεσία του, ο οποίος να μπορεί να πει ότι υπήρξαν στη λειτουργία του Συμβουλίου Ραδιοτηλεόρασης φαινόμενα τέτοια που χρεώνονται στην Κυβέρνηση ως αδυναμίες, ως ελλείψεις ή ως προσπάθεια ποδηγέτησης  του Συμβουλίου.
Η μόνη διαφωνία εκδηλώθηκε  σε επιστημονικό νομικό ζήτημα. Λυπούμαιγιατί συνάδελφοι που είναι νομικοί και έχουν κατάρτιση, την  οποία όλοι αναγνωρίζουμε, αποφεύγουν να λάβουν θέση συστηματικά, ενώ συζητούμε αυτό το θέμα, για το αν είναι δυνατόν να επιβάλλονται αναδρομικά κυρώσεις σε ένα ευνομούμενο κράτος.
Δεν παίρνετε καθόλου θέση. Απλά λέτε "εγώ επιλέγω..."
ΑΝΝΑ ΜΠΕΝΑΚΗ-ΨΑΡΟΥΔΑ: Μα, δεν είναι αυτό το πρόβλημα.
ΔΗΜΗΤΡΙΟΣ ΡΕΠΠΑΣ (Υπουργός Τύπου και Μέσων Μαζικής Ενημέρωσης): Α,δεν είναι αυτό το πρόβλημα ! Μα, ποιο είναι το πρόβλημα; Δεν είναι πρόβλημα το αν επιβάλλονται αναδρομικά κυρώσεις  σε ένα ευνομούμενο κράτος;  Ποιο είναι επιτέλους το πρόβλημα;ΠΡΟΚΟΠΗΣ ΠΑΥΛΟΠΟΥΛΟΣ: Το πρόβλημα είναι ότι μειώνετε συνεχώς τοΕθνικό Συμβούλιο Ραδιοτηλεόρασης.
ΔΗΜΗΤΡΙΟΣ ΡΕΠΠΑΣ (Υπουργός Τύπου και Μέσων Μαζικής Ενημέρωσης): Σας παρακαλώ. 'Οταν εκτοξεύετε κατηγορίες, αυτήν την κριτική σας και με αυτόν τον τρόπο μάλιστα, καλό είναι να γνωρίζετε πως θα υπάρχει και ο αντίλογος.  Και ο δικός μας αντίλογος θα πρέπει να σας  πω  ότι στηρίζεται σε συγκεκριμένα στοιχεία σε ντοκουμέντα.
ΑΝΝΑ ΜΠΕΝΑΚΗ-ΨΑΡΟΥΔΑ: Και ο δικός μας.
ΔΗΜΗΤΡΙΟΣ ΡΕΠΠΑΣ (Υπουργός Τύπου και Μέσων Μαζικής Ενημέρωσης): Δεντο διαπιστώσαμε τουλάχιστον μέχρι τώρα. Επειδή όμως "μπορείτε και καλύτερα", εύχομαι αυτό να γίνει σύντομα.
Από εκεί και πέρα, το Συμβούλιο Επικρατείας  ασφαλώς  για τα θέματα, κύριε Καψή -που σας άκουσα με μεγάλη προσοχή, όπως όλους τους συναδέλφους- που αναφέρατε, σχετικά με την κατανομή χρόνου κατά απόλυτα ισότιμο τρόπο έχει αποφασίσει με την  απόφαση 4333/96 ότι η ισότιμη προβολή των κομμάτων έχει την έννοια της αναλογίας, όχι κατά το μαθηματικό τρόπο, αλλά αναλόγως της δύναμής τους. Το έχει δεχθεί αυτό και το γνωρίζετε.  Είναι ένα μεγάλο θέμα που πάντα θα μας απασχολεί.
Πρέπει να πω ότι εγώ προσωπικώς -και είναι απολύτως προσωπική η άποψη αυτή- σε σχέση με την πρόταση που διατυπώνετε  για την αγορά χρόνου ή τη δέσμευση δωρεάν χρόνου, όπως προβλέπει  η αξιομνημόνευτη αυτή πρόταση της Επιτροπής Θεσμών και Διαφάνειας, είμαι πιο κοντά σε μια άλλη θέση, της απόλυτης απαγόρευσης των διαφημιστικών μηνυμάτων την προεκλογική περίοδο,. Εχει γίνει αυτό από το 1985 καθεστώς στη Γαλλία, ισχύει και στην Ιταλία μετά από απόφαση που έλαβε η κυβέρνηση εκεί προσφάτως και είναι ένα  θέμα, το οποίο πρέπει να μας απασχολήσει. Αλλά όλα αυτά μπορεί να αποτελέσουν αντικείμενο συζήτησης σ' αυτήν τη λεγόμενη διακομματική επιτροπή.
'Οσον αφορά τα θέματα προβολής κυβερνητικού έργου με κοινοτικά κονδύλια  που ανέφερε ο κ. Σιούφας -δεν προλαβαίνω να αναφερθώ, σε σχέση με τα όσα είπατε, είναι τόσα πολλά άλλωστε- έχει λάβει η Νέα Δημοκρατία απάντηση στις αιτιάσεις της από τα όργανα της Ευρωπαϊκής 'Ενωσης που έχουν απονείμει έπαινο στην Κυβέρνηση για τον τρόπο με τον οποίο χειρίζεται τα προγράμματα αυτά.
ΑΝΝΑ ΜΠΕΝΑΚΗ-ΨΑΡΟΥΔΑ: Για τα φυλλάδια.
ΔΗΜΗΤΡΙΟΣ ΡΕΠΠΑΣ (Υπουργός Τύπου και Μέσων Μαζικής Ενημέρωσης):Τέλος κλείνω, αναφερόμενος στα όσα είπε ο κ. Παυλόπουλος. Η απόφαση 930 του Συμβουλίου της Επικρατείας, κύριοι συνάδελφοι κρίνει ως αντισυνταγματική τη ρύθμιση του άρθρου 8, παράγραφος 6, του ν.1847/89. Διαβάζω επί λέξει τι λέει αυτή η ρύθμιση. "Με απόφαση τουΡαδιοτηλεοπτικού Συμβουλίου που δημοσιεύεται στην Εφημερίδα της Κυβερνήσεως καθορίζονται οι όροι σύμφωνα με τους οποίους γίνεται ο προεκλογικός διάλογος και προβάλλονται οι υποψήφιοι Βουλευτές από την ΕΡΤ και τους τοπικούς ραδιοφωνικούς σταθμούς". Κρίθηκε αντισυνταγματική. 
ΠΡΟΚΟΠΗΣ ΠΑΥΛΟΠΟΥΛΟΣ: Είναι γενική.
ΔΗΜΗΤΡΙΟΣ ΡΕΠΠΑΣ (Υπουργός Τύπου και Μέσων Μαζικής Ενημέρωσης): Θασας διαβάσω τώρα -πιστεύω ότι έχετε αυτήν τη μνήμη- τη ρύθμιση που προτείνει η Νέα Δημοκρατία με αυτήν την πρόταση νόμου, στο άρθρο 2, παράγραφος 3, εδάφιο β και γ.
"Η κατανομή του ραδιοτηλεοπτικού χρόνου γίνεται με απόφαση του Εθνικού Συμβουλίου Ραδιοτηλεόρασης. Με απόφαση του Εθνικού Συμβουλίου Ραδιοτηλεόρασης καθορίζονται επίσης και οι όροι σύμφωνα με τους οποίους γίνεται ο προεκλογικός διάλογος και η δεοντολογία που διέπει τα προεκλογικά μηνύματα και διαφημίσεις των πολιτικών κομμάτων". 'Οχι μόνο το πνεύμα ίδιο, αλλά περίπου και η διατύπωση ίδια.
ΠΡΟΚΟΠΗΣ ΠΑΥΛΟΠΟΥΛΟΣ: Η δική σας, πού είναι; Τι κάνατε τόσα χρόνια; 
ΔΗΜΗΤΡΙΟΣ ΡΕΠΠΑΣ (Υπουργός Τύπου και Μέσων Μαζικής Ενημέρωσης):Κύριοι συνάδελφοι, μη ματαιοπονείτε να μας πείσετε ότι αυτό που για λόγους εντυπώσεων επιδιώξατε, η κατάρτιση αυτής της πρότασης νόμου και η κατάθεσή της λίγες μέρες πριν αρχίσει η προεκλογική περίοδος του Ιουνίου, αποτελεί και λύση σε ένα πρόβλημα που όλοι είπαμε ότι υπάρχει, αλλά τα προβλήματα δεν αντιμετωπίζονται και πολύ περισσότερο δεν λύνονται με αυτόν τον τρόπο.
Αν έχουμε επίγνωση της κρίσης -και η συνειδητοποίηση της κρίσης είναι το πρώτο βήμα για την αντιμετώπιση και την υπέρβασή της- νομίζω ότι πρέπει με άλλο τρόπο να χειριζόμαστε αυτά τα θέματα. Πάντως, όχι με τον τρόπο τον πρόχειρο, τον ατεκμηρίωτο, τον υποκριτικό και παλαιοκομματικό με τον οποίο χειρίστηκε αυτό το θέμα η Νέα Δημοκρατία.
ΓΙΑΝΝΗΣ ΚΑΨΗΣ: Κύριε Πρόεδρε, το λόγο παρακαλώ, επί ενός οιονεί καιενός προσωπικού πραγματικά θέματος.
ΠΡΟΕΔΡΕΥΩΝ (Λουκάς Αποστολίδης): Ορίστε, κύριε Καψή, αλλά θα μαςπείτε σε τι συνίσταται το προσωπικό θέμα.
ΓΙΑΝΝΗΣ ΚΑΨΗΣ: Είπα, ένα οιονεί και ένα προσωπικό.
ΠΡΟΕΔΡΕΥΩΝ (Λουκάς Αποστολίδης): Διότι εγώ δεν άκουσα να αναφέρεταικανείς στο όνομά σας.
ΓΙΑΝΝΗΣ ΚΑΨΗΣ: Κάνετε λάθος, ο κύριος Υπουργός.
ΠΡΟΕΔΡΕΥΩΝ (Λουκάς Αποστολίδης): Να αναφέρεται στο όνομά σας και να σας μέμφεται. Αυτό είναι προσωπικό θέμα. Τώρα το να αναφέρετε στην άποψή σας...
ΓΙΑΝΝΗΣ ΚΑΨΗΣ: Δεν ξέρω αν για σας αποτελεί μομφή ή όχι το να έχετε τελειώσει νομικά και να μη γνωρίζετε το νόμο, για μένα όμως, αποτελεί.  Διότι ο κύριος Υπουργός μου είπε ότι έχω άδικο και με παρέπεμψε στην απόφαση του Συμβουλίου της Επικρατείας ότι είναι σύννομος και συνταγματική η ισότιμη κατανομή του χρόνου.
Δεν περιμένω ούτε από τους αρεοπαγίτες ούτε από τους συμβούλους τηςΕπικρατείας να με διδάξουν δημοκρατία. Αυτοί με έδεσαν κάποτε. Εγώ θα τους διδάξω. Και αν πάμε σε εργασίες συνταγματολόγων από τη Σοβιετική μέχρι τη Γαλλική Επανάσταση, αν δούμε -δεν εφηρμόσθη ποτέ βέβαια- πώς αντιμετώπιζε το θέμα το σοβιετικό Σύνταγμα. Η εξασφάλιση όχι ισότιμης αλλά ίσων όρων πολιτικής δράσης  αποτελεί τον ακρογωνιαίο λίθο της δημοκρατίας.
Και ένα οιονεί θέμα. Δεν αγωνίζομαι εγώ για τα συμφέροντα ούτε τουΔΗ.Κ.ΚΙ. ούτε του ΚΚΕ. Θέλω, όμως, να είναι ίσοι αντίπαλοί μου. Να τους νικήσω γενναία και τίμια.
ΠΡΟΕΔΡΕΥΩΝ (Λουκάς Αποστολίδης): Μαρμαρένια αλώνια με ίσους όρους. 
ΓΙΑΝΝΗΣ ΚΑΨΗΣ: Δεν πάω σε μαξιλαρένια εγώ, μόνο μαρμαρένια είναι τ'αλώνια, κύριε Πρόεδρε.
Κύριε Υπουργέ, αποτελεί τιμή για σας και ίσως να δίνει τη λύση της σημερινής συζήτησης την οποία εγώ ονειρευόμουν να είναι συναινετική διαδικασία, το ότι αποδέχεσθε πολλές από τις προτάσεις της Επιτροπής Θεσμών και Διαφάνειας, τις οποίες ουσιαστικά απεδέχθησαν όλες οι πτέρυγες. Σε μία μόνο ίσως δεν καταλάβατε το νόημα. Εμείς αντιπροτείνουμε το δωρεάν, ως Επιτροπή Θεσμών στην κατανομή του χρόνου που θα πληρώνετε. ΠΡΟΕΔΡΕΥΩΝ (Λουκάς Αποστολίδης): Τώρα αυτά είναι επί της ουσίας καιγυρίζετε πάλι στην αρχή, κύριε Καψή.
ΓΙΑΝΝΗΣ ΚΑΨΗΣ: Δεν θίγουμε το θέμα της δεοντολογίας και έχετετεράστιο δίκιο, διότι δεν αποτελεί αυτό εκείνης της παραγράφου θέμα. Δεν είναι άλλο θέμα, έχετε δίκιο, αλλά μη μας αδικείτε. Εκεί αντιμετωπίσαμε μόνο το θέμα των δαπανών, της δαπάνης που πρέπει να συμπεριληφθεί προς τα κάτω για να πάψει να έχει ρόλο ο χορηγός.
ΠΡΟΕΔΡΕΥΩΝ (Λουκάς Αποστολίδης): Πάντως αποφεύγετε συστηματικά, κύριε Καψή, να αναφερόσαστε ότι και άλλη επιτροπή έχει διατυπώσει προτάσεις και έχουν γίνει και εκεί συστηματικά ...
ΓΙΑΝΝΗΣ ΚΑΨΗΣ: Κύριε Πρόεδρε, το σπίτι σου αν δεν το υμνήσεις θαπέσει όχι το πλαϊνό.
ΠΡΟΕΔΡΕΥΩΝ (Λουκάς Αποστολίδης): Ο κ. Σιούφας έχει το λόγο.
ΔΗΜΗΤΡΙΟΣ ΣΙΟΥΦΑΣ: Κύριε Πρόεδρε, παρακολούθησα και τη δευτερολογία του αξιοτίμου κυρίου Υπουργού. 'Ηταν μια καλή προσπάθεια να προαχθεί σε ταγματάρχη από λοχαγός που είναι, αλλά ανεπιτυχώς έμεινε και παραμένει... 
ΠΡΟΕΔΡΕΥΩΝ (Λουκάς Αποστολίδης): Εδώ τον έχουμε κάνει στρατηγό, κύριεΣιούφα.
ΔΗΜΗΤΡΙΟΣ ΣΙΟΥΦΑΣ: ... με την έννοια του λοχαγού που είναι ενταγμένος στο κόμμα που κυβερνάει και αντιλαμβάνεσθε τι εννοώ, κύριε Υπουργέ.
Το δεύτερο που ήθελα να σημειώσω είναι ότι η πρόταση της ΕπιτροπήςΔιαφάνειας, για να τη θυμάται και ο κύριος Υπουργός να περιληφθεί στα Πρακτικά για να αποτελεί τον οδηγό από την ώρα που δεν έμεινε ικανοποιημένος από τις προτάσεις και τις ρυθμίσεις της Νέας Δημοκρατίας. Το τρίτο. Είπατε πολλά για το EΣΡ και για τους δύο προέδρους πουπαραιτήθηκαν επί της υπουργίας σας. Θα καταθέσω για τα Πρακτικά της Βουλής τις επιστολές με τις οποίες παραιτήθησαν για να είναι εδώ μνημεία για την πολιτική ιστορία και το τι λένε για τον τρόπο με τον οποίο τους αντιμετωπίσατε. Και διαβάζω από τις επιστολές, κύριε Υπουργέ.
Ο μεν κ. Μαμιτάκης σας λέει ότι οι πράξεις και οι ενέργειες τουΥπουργού Τύπου δείχνουν πόσο ναρκοθετημένη είναι η πορεία της θεσμικής ανεξαρτησίας του ΕΣΡ και πόσο βραχυκυκλωμένη είναι η λειτουργία και οι αποφάσεις του από τη θέληση και τις αποφάσεις του εκάστοτε Υπουργού και έμμεσα από τις αντιστάσεις των πληττομένων τηλεοπτικών σταθμών". Τα λέω όλα, δεν είπα μόνο τα πρώτα.
Ο κ. Σούρλας προσωπικός φίλος του Πρωθυπουργού, ο προηγούμενος ο κ. Κασιμάτης ήταν του πρώην Πρωθυπουργού του αείμνηστου Παπανδρέου. "Οιπράξεις του Υπουργού Τύπου συνιστούν παραβίαση της νομιμότητας καιυποκαθιστούν αρμοδιότητες μιας ανεξάρτητης διοικητικής αρχής".
(Στο σημείο αυτό ο Βουλευτής κ. Σιούφας καταθέτει για τα Πρακτικά τις προαναφερθείσες επιστολές οι οποίες βρίσκονται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής).
Αν αυτά ήταν ζητήματα επιστημονικής διαφοράς μεταξύ τους τότεεκλαμβάνετε εσείς κατά λάθος τρόπο την πολιτική σημασία που έχουν οι τοποθετήσεις που σας έκαναν οι δύο παραιτηθέντες Πρόεδροι.
Ανεβάσατε σε ένα ποσό 100 δισεκατομμύρια τον τηλεοπτικό χρόνο. Δεν χρειάζεται τόσος χρόνος για τα κόμματα για να κάνουν την προβολή τους.              Τα δέκα δισεκατομμύρια (10.000.000.000) δραχμές που είναι η κρατικήεπιχορήγηση μαζί με τα έσοδα που έχουν από τους ιδιώτες και τους λοιπούς συμβάλλοντες αυτά που εμφανίζονται στους ισολογισμούς τους εδώ στηνΑίθουσα αυτή είναι μία ατομική βόμβα. Πού τα βρίσκουν;
ΔΗΜΗΤΡΙΟΣ ΡΕΠΠΑΣ (Υπουργός Τύπου και Μέσων Μαζικής Ενημέρωσης): Μαδεν χρησιμοποιούν δύο ώρες την ημέρα όπως λέτε εσείς.
ΔΗΜΗΤΡΙΟΣ ΣΙΟΥΦΑΣ: Χρησιμοποιήσατε τον αριθμό μόνο για εντύπωση καιτίποτε άλλο.
Σε ό,τι αφορά την πρόταση που έκανε ο Πρόεδρος της Επιτροπής Θεσμώνκαι Διαφάνειας ο κ. Καψής, που είπε η Νέα Δημοκρατία να αποσύρει την πρόταση νόμου εγώ θα κάνω κάτι άλλο πιο πρακτικό. Προτείνω στον Πρόεδρο του Σώματος που έχει και εκείνος ευθύνη, γιατί το υπάρχον θεσμικό πλαίσιο το χαρακτήρισε σκουπίδια, αυτά τα σκουπίδια κρατάτε δύο μήνες μέχρι τις εκλογές, κύριε Ρέππα, που σας είπε ο κ. Κακλαμάνης. Να αναβληθεί η ψηφοφορία και όχι απόσυρση της πρότασης νόμου, για να αποτελεί πίεση στην Κυβέρνηση, να φέρει τη δικιά της πρόταση για συζήτηση στην Εθνική Αντιπροσωπεία. Γιατί ο κύριος Υπουργός έκανε κριτική πάσης φύσεως στην πρόταση νόμου της Νέας Δημοκρατίας, την ανάγκη φιλοτιμία ποιούμενος. Αλλά για το τι θα κάνει η Κυβέρνηση ούτε λέξη, κύριε Πρόεδρε της Επιτροπής Θεσμών και Διαφάνειας. Και γι' αυτό κατέθεσα στα Πρακτικά της Βουλής το πόρισμα το οποίο βγάλατε για το πώς θα πρέπει να ρυθμιστεί το θέμα. Δεν δέχεται η Κυβέρνηση την πρόταση της Νέας Δημοκρατίας, να δεχθεί τουλάχιστον την πρόταση η οποία είναι ομόφωνη από την επιτροπή στην οποία προεδρεύετε. Πλην όμως διεφάνη καθαρά ότι το κενό το επιθυμεί η Κυβέρνηση και ο παριστάμενος Υπουργός.
Δεύτερον την αναρχία που επικρατεί στο ραδιοτηλεοπτικό τοπίο τηνεπιθυμεί η Κυβέρνηση και ο κύριος Υπουργός. Το έλλειμμα στο ραδιοτηλεοπτικό τοπίο σε ό,τι αφορά τη μεταχείριση των κομμάτων την επιδιώκει και την επιθυμεί η Κυβέρνηση και ο κύριος Υπουργός. Οι σκοπιμότητες που υπάρχουν γι' αυτήν την απραξία και την αδράνεια είναι ίσως ο μόνος τρόπος με τον οποίο θέλει να παρουσιάσει η Κυβέρνηση έργο. Εγώ θέλω να τονίσω δύο πράγματα. Είναι υγεία για τη δημοκρατία το ότιακόμα δεν έχετε αποφασίσει να δώσετε τις οριστικές ραδιοτηλεοπτικές άδειες, κύριε Υπουργέ, και υπερηφανεύεστε;Τι απεδείχθη από τη συζήτηση; Για πρώτη φορά πρόταση νόμου φτάνειμέχρι την τετάρτη απογευματινή. Πρώτον αναδείξαμε το κενό το οποίο υπάρχει, την ανεπάρκεια και σκοπιμότητα στον τρόπο με τον οποίον σήμερα το όλο θέμα που σχετίζεται με την προβολή των κομμάτων από τα ραδιοτηλεοπτικά μέσα. Είναι σημαντικό μείζων θέμα και αυτή ήταν η επιτυχία της πρότασής μας.
Δεύτερον, θέλετε και τους εκατό Βουλευτές του κόμματός μας που υπέγραψαν την πρόταση. Είχατε τον Πρόεδρο της Νέας Δημοκρατίας και εβδομήντα Βουλευτές εδώ. Ε, είσαστε και λίγο άπληστος να θέλετε και τους εκατό Βουλευτές εδώ για να σας παρακολουθούν στους διαδρόμους και στους λαβυρίνθους των σκέψεων και των επιχειρημάτων σας, που εκθέσατε πριν από λίγο.
Σε ό,τι αφορά την ΕΡΤ για την οποία είσαστε περήφανος, σας κάνουμεμία τελευταία προειδοποίηση για το Δ.Σ., για τον πρόεδρό της τον κ.  Παναγιώτου. Του είχα πει την προηγούμενη φορά με την ευκαιρία που συζητιόνταν τα ασφαλιστικά της ΕΡΤ για την εθελούσια και υποχρεωτική έξοδο ότι όταν θα φύγει από την ΕΡΤ θα του ψάξουμε μέχρι και τη σκόνη των παπουτσιών του.
Την ερχόμενη εβδομάδα θα περιμένουν εκπλήξεις και εσάς και εκείνον αν συνεχίσει να λειτουργεί με τον τρόπο με τον οποίο λειτουργεί. Είναι ευκολότερο να βρει κανείς εσάς και απαντάτε αμέσως όταν επικοινωνεί κάποιος μαζί σας, ενώ ο κ. Παν-Παν δεν βγαίνει για κανέναν. Και ακόμα σε αυτόν τον κατήφορο που έχει επιλέξει για να προσκυνήσει το κόμμα σας καιτην Κυβέρνησή σας από τον πολιτικό χώρο στον οποίο ανήκει, τα δίνει όλα.  Είναι προσωπική του υπόθεση ο αυτοεξεφτελισμός που υφίσταται. Αλλά σε τελική ανάλυση όλοι υπηρετούμε τη δημοκρατία και οφείλουμε να την υπηρετούμε κατά τον καλύτερο τρόπο. Αυτό βεβαίως δεν συμβαίνει στο ραδιομέγαρο της κρατικής τηλεόρασης για την οποία πληρώνει ο ελληνικός λαός.
Τελειώνω, κύριε Πρόεδρε, με τρία ζητήματα που δυστυχώς δεν θέλησε νακαταλάβει ο κύριος Υπουργός.
Εμείς με την πρότασή μας θέλαμε να αναδείξουμε και τα εξής θέματα και με τις ρυθμίσεις τους. Πρώτον, ότι χρειάζεται διαφάνεια και αυτοπροστασία στον πολιτικό κόσμο και στα κόμματα. Αν δεν το δέχεστε αυτό ή αν εμείς το κάνουμε ανεπιτυχώς, τότε να ακούσουμε τη δική σας πρόταση επ' αυτού. Δεύτερον, να υπάρχει πράγματι η δυνατότητα στο ΕΡΣ να κανονίζειαυτούς τους κανόνες και όχι την τελευταία στιγμή πριν από τις εκλογές. Το κάνατε το 1996 και θέλετε να το κάνετε και τώρα. Πάλι δεν θα σας βγει σε καλό. Θέλετε να έχετε το μονοπώλιο στην κρατική τηλεόραση. Να το έχετε.  'Οσο πιο πολύ διαφημίζεται ένα κακό προϊόν τόσο γρήγορα τελειώνει από την αγορά. Το έχετε υποστεί και στις εκλογές για την αυτοδιοίκηση και στις ευρωεκλογές. Προβληθείτε, λοιπόν, όσο περισσότερο μπορείτε, όσο σας μένει ακόμα χρόνος για να έρθετε σε επαφή με την ανεπάρκειά σας, με την ανικανότητα και με την αναξιοπιστία σας ώστε να σας γνωρίσει περισσότερο ο ελληνικός λαός.
'Αλλα θέματα που προκύπτουν από την πρόταση που σας καταθέσαμε, με τις αδυναμίες που έχει και το συνομολογήσαμε μόνοι μας, είναι να μην εκβιάζεται και να μην εκβιάζει η πολιτική, να μη γίνονται μεθοδεύσεις κάτω από το τραπέζι, κάτι το οποίο εσείς επιθυμείτε, να υπάρχει αντικειμενική και πληρέστερη ενημέρωση, η δυνατότητα επιβολής κυρώσεων αντί διατάξεων που στο τέλος επαφίενται στη βούληση του καθενός και αμφίπλευρη πίεση και προς τους πολιτικούς και προς τα κανάλια.
Αν, λοιπόν, αυτές τις προτάσεις που είναι η φιλοσοφία και τοπεριεχόμενο της πρότασής μας, δεν μπορείτε να τις αντιληφθείτε δεν είναι δικό μας πρόβλημα αλλά δικό σας.
ΠΡΟΕΔΡΕΥΩΝ (Λουκάς Αποστολίδης): Πάντως η προστασία του πολιτικούείναι στοιχείο που αφορά όλους μας.
ΔΗΜΗΤΡΙΟΣ ΣΙΟΥΦΑΣ: Και γι' αυτό προσπαθούμε όλα αυτά τα χρόνια. 
ΠΡΟΕΔΡΕΥΩΝ (Λουκάς Αποστολίδης): Ο κύριος Υπουργός έχει το λόγο. 
ΔΗΜΗΤΡΙΟΣ ΡΕΠΠΑΣ (Υπουργός Τύπου και Μέσων Μαζικής Ενημέρωσης): ΚύριεΠρόεδρε, κύριοι συνάδελφοι, γνώριζα ότι μια πρόταση νόμου κατατίθεται για να ψηφιστεί. Αυτή είναι τουλάχιστον η επιδίωξη αυτών που την υπογράφουν και την καταθέτουν. Διαπιστώνω σήμερα πως η πρόταση νόμου της Νέας Δημοκρατίας, όπως οι εκπρόσωποί της ομολογούν, κατατέθηκε για να μας προβληματίσει, να μας ευαισθητοποιήσει για να συζητήσουμε γενικώς διάφορα θέματα. Μετά την κατάρρευση των ισχυρισμών τους δέχονται ότι δεν είναι δυνατόν το πρόβλημα για το οποίο συζητούμε, να αντιμετωπιστεί με την πρόταση νόμου. Αυτό είναι πρωτοφανές. Δεν έχει ξαναγίνει στην Ελληνική Βουλή κάποιοι να καταθέτουν μια πρόταση νόμου και τελικώς να ομολογούν ότι πράγματι αυτή η πρόταση δεν είναι σε αντιστοιχία με την επιθυμία την επιδίωξη να αντιμετωπιστεί και να λυθεί ένα θέμα.
Δεύτερον, ο πρόχειρος τρόπος -στα όρια του ανεύθυνου- με τον οποίο διατυπώθηκε αυτή η πρόταση και κατατέθηκε, φαίνεται και από το τι είπε ο κ. Σιούφας λέγοντας μάλιστα ότι εγώ εκτόξευσα μια ατομική βόμβα.
Αγνοείτε προφανώς -και αυτό δείχνει τον πρόχειρο τρόπο με τον οποίο μιλάτε για τέτοια θέματα- ότι μέχρι τώρα δεν χρησιμοποιείται χρόνος δίωρης διάρκειας σε όλα τα ηλεκτρονικά μέσα, προκειμένου να προβληθούν διαφημιστικά μηνύματα των κομμάτων, διότι αν γινόταν αυτό, θα είχαμε μια δαπάνη αυτού του ύψους. Επειδή δεν είναι δυνατόν να καταβληθεί αυτό το ποσόν, δεν καλύπτεται από άποψη χρονικής διάρκειας η διαφήμιση των κομμάτων έτσι όπως εσείς την υπαινιχθήκατε.
ΔΗΜΗΤΡΙΟΣ ΣΙΟΥΦΑΣ: Κύριε Υπουργέ, μιλάμε για προβολή των πολιτικώνθέσεων και όχι για διαφημιστικές σφήνες.
ΔΗΜΗΤΡΙΟΣ ΡΕΠΠΑΣ (Υπουργός Τύπου και Μέσων Μαζικής Ενημέρωσης): Σαςπαρακαλώ. Γιατί φθάσαμε σ'ένα σημείο σ'αυτήν τη χώρα να μιλούμε για αρχές, για αξίες, για αγαθά και να δείχνουμε μια κατά κάποιο τρόπο περιφρόνηση και να απαξιώνουμε τους αριθμούς, να μην κάνουμελογαριασμούς -είναι ενοχλητικοί, είναι κάτι κατώτερο- π.χ. μιλούμε για ταμεγέθη της οικονομίας. Τι σημασία έχουν οι αριθμοί! Σημασία έχουν οι άνθρωποι, λες και οι αριθμοί δεν έχουν σχέση με τη ζωή των ανθρώπων. 'Ετσι και εδώ μιλάτε για τη διαφάνεια εν ονόματι της οποίας, όπως είπε και ο κ. Κεφαλογιάννης, τι αξία έχει να δαπανήσουμε όλα αυτά τα χρηματικά ποσά! 'Εχει ασφαλώς αξία, και πολύ υψηλή μάλιστα. 'Ολα αυτά πρέπει να τα συνεκτιμούμε και να τα συνυπολογίζουμε.
Σας παρακαλώ λοιπόν. Πρέπει να αντιληφθείτε ότι ο ελληνικός λαόςκουράστηκε, οι πολίτες βαρέθηκαν ν'ακούνε τους πολιτικούς ναγενικολογούν και να μη μιλούν επί του συγκεκριμένου. Μας βαρέθηκε ο κόσμος πια όταν μιλούμε για όλα τα θέματα, χωρίς να έχουμε συγκεκριμένες λύσεις για τα συγκεκριμένα προβλήματα που τον απασχολούν. Αυτό είναι το πρόβλημα που δημιουργεί την κρίση στις σχέσεις των κομμάτων με τους πολίτες.
( Θόρυβος στην Αίθουσα )
ΠΡΟΕΔΡΕΥΩΝ (Λουκάς Αποστολίδης): Κύριοι συνάδελφοι, σας παρακαλώ. Καλό θα είναι, όταν τοποθετείσθε, να ακούτε και τις απαντήσεις από τον κύριο Υπουργό, εκτός και αν τα λέτε για τον εαυτό σας, κύριοι συνάδελφοι. 
ΠΡΟΚΟΠΗΣ ΠΑΥΛΟΠΟΥΛΟΣ: Παρακολουθούμε, κύριε Πρόεδρε. Αν θέλετε μπορώνα επαναλάβω τι είπε ο κύριος Υπουργός.
ΠΡΟΕΔΡΕΥΩΝ (Λουκάς Αποστολίδης):  Διαμαρτύρεσθε όμως μερικές φορέςγιατί δεν σας ακούνε οι Υπουργοί, κύριε συνάδελφε.
Συνεχίστε, κύριε Υπουργέ.
ΔΗΜΗΤΡΙΟΣ ΡΕΠΠΑΣ (Υπουργός Τύπου και Μέσων Μαζικής Ενημέρωσης): Δεν υπάρχει, κύριε Πρόεδρε και κύριοι συνάδελφοι, οποιοδήποτε θέμα το οποίο κάποιος μπορεί να χαρακτηρίσει ότι συνιστά κρίση στις σχέσεις του Υπουργείου με το Συμβούλιο Ραδιοτηλεόρασης. Υπάρχει αυτή η διαφωνία η οποία παραμένει ως φαίνεται. Λυπούμαι γιατί αξιόλογοι άνθρωποι υπέβαλαν τις παραιτήσεις τους, χωρίς όμως, παρά τις γενικόλογες αναφορές τους, να έχουν κάτι πολύ συγκεκριμένο να καταμαρτυρήσουν. Σας λέω, λοιπόν για να μην έχετε απορία, ότι αυτός ήταν ο λόγος της διαφωνίας μας και της παραίτησής τους. Λυπούμαι διότι ακόμα και τώρα την τελευταία στιγμή δεν ομολογείτε ότι δεν είναι δυνατόν να επιβάλονται αναδρομικά κυρώσεις σε ένα ευνομούμενο κράτος, σ'ένα κράτος δικαίου. Δεν το λέτε αυτό. Και μάλιστα, ακούω κάποιους εξ υμών της Νέας Δημοκρατίας να λέτε: "Μα, είναι τόσο σημαντικό πρόβλημα αυτό;" Ασφαλώς και είναι σημαντικό αυτό το θέμα για τη λειτουργία ενός κράτους δικαίου.
Από κει και πέρα, η αναφορά, με τον τρόπο με τον οποίο γίνεταιμάλιστα, στο Συμβούλιο Ραδιοτηλεόρασης και τη λειτουργία του, αποδεικνύει ότι εσείς το αντιμετωπίζετε ως όργανο το οποίο πρέπει να υπόκειται σε κομματική επιρροή.
Αν δείτε μάλιστα τον τρόπο με τον οποίο συμπεριφέρονται την τελευταία περίοδο -δεν είναι του παρόντος να μιλήσουμε γι'αυτό- τα μέλη που υποδείχθηκαν από τη Νέα Δημοκρατία στο Συμβούλιο Ραδιοτηλεόρασης, θα δείτε ότι ουσιαστικώς μεταφέρουν τη γραμμή της Νέας  Δημοκρατίας. Είναι εκπρόσωποι του κόμματος. Δεν είναι μέλη του συμβουλίου μιας ανεξάρτητης αρχής. 'Εθεσαν το θέμα της ΕΡΤ τώρα, πριν λίγες μέρες έθεσαν το θέμα μιας τηλεοπτικής εκπομπής που ενοχλούσε τη Νέα Δημοκρατία. Τα θέματα που θέτει η Νέα Δημοκρατία, τίθενται και στο Συμβούλιο Ραδιοτηλεόρασης μέσω των μελών του που έχουν υποδειχθεί από τη Νέα Δημοκρατία.
'Ετσι αντιλαμβάνεστε σεις την ανεξάρτητη αρχή;Με τον καλύτερο τρόπο πιστεύω έχει απαντηθεί στην πράξη ποιοι είναιαυτοί οι οποίοι σέβονται τους θεσμούς, υπερασπίζονται όργανα, υποστηρίζουν τη λειτουργία τους και ποιοι είναι αυτοί -το έχει αποδείξει η πρακτική, η συμπεριφορά στο παρελθόν- οι οποίοι επιθυμούν και επιδιώκουν να τα χρησιμοποιούν για δικό τους λόγο.
Και πάντως η Ελληνική Ραδιοφωνία Τηλεόραση ενοχλεί  πάρα πολλούς όταν επιδιώκει και μπορεί -και ως ένα βαθμό το επιτυγχάνει- να γίνεται ανταγωνιστική στο ραδιοτηλεοπτικό τοπίο. Πρώτα απ'  όλα ενοχλεί τους ιδιώτες ανταγωνιστές της. Λυπούμαι γιατί στρέφεστε εναντίον της Ελληνικής Ραδιοφωνίας Τηλεόρασης και της διοίκησής της, που είναι επιτυχημένη γιατί έχει κατορθώσει να εξυγιάνει αυτήν τη δημόσια επιχείρηση, την οποία είχατε παραδώσει στο έλεος του ανταγωνισμού ακυβέρνητη και απροστάτευτη και επίσης λυπούμαι γιατί δεν αναγνωρίζεται την ποιότητα των προγραμμάτων της Ελληνικής Ραδιοφωνίας Τηλεόρασης που όλοι αναγνωρίζουν. Πρέπει να σας πω ότι από έρευνα που έγινε -και δεν είναι η πρώτη φορά- οι νέοιάνθρωποι, οι άνθρωποι υψηλού μορφωτικού επιπέδου, οι πιο σημαντικές ομάδες του ελληνικού πληθυσμού στα δελτία ειδήσεων και στις άλλες ενημερωτικές εκπομπές της ΕΡΤ πιστώνουν τη μεγαλύτερη εγκυρότητα και αξιοπιστία. Αυτό και μόνον είναι η καλύτερη απάντηση σε όλες τις κατηγορίες για την ποιότητα των προγραμμάτων της ΕΡΤ.
Με αφορμή τα όσα είπε η κ. Κοντού και άλλοι συνάδελφοι, ενώνω και εγώ τη φωνή μου και λέω ότι είναι αδιανόητο να υπάρχουν μαύρες λίστες για δημιουργούς, καλλιτέχνες, πολιτικούς. Δεν υπάρχουν. Δεν μπορεί να υπάρχουν!Και αν έχετε να πείτε κάτι συγκεκριμένο, επειδή υπαινιχθήκατε ευθύνες της διοίκησης της ΕΡΤ, αγαπητέ κύριε Σιούφα, παρακαλώ να το κάνετε. Μη θέτετε το θέμα αυτό σε ένα είδος διαπραγμάτευσης, προκειμένου έτσι να ασκήσετε πίεση στην ΕΡΤ. Αυτά τα αγαθά δεν μπαίνουν στο ζύγι. Αν έχετε κάτι να πείτε, παρακαλώ να το πείτε. Και αν πρέπει -επειδή έχει και αυτήν τη διάσταση- να φέρετε το θέμα στη δικαιοσύνη. Πάντως μην το χρησιμοποιείτε ως κρυφό όπλο, για να διαπραγματευθείτε με την Κυβέρνηση και την ΕΡΤ.
Κλείνοντας, κύριε Πρόεδρε και κύριοι συνάδελφοι, ασφαλώς μετά από την απόρριψη της πρότασης της Νέας Δημοκρατίας, πιστεύω ότι έχουμε όλοι το χρέος τα μεγάλα θέματα, όπως τέθηκαν από τους συναδέλφους που έλαβαν το λόγο, να μας απασχολήσουν. Και θα μας απασχολήσουν. Η σχετική πρωτοβουλία αναλαμβάνεται από τον αρμόδιο Υπουργό.
Πιστεύω ότι, στις προηγούμενες εκλογικές αναμετρήσεις -και έχουμε εξ αυτού αποκτήσει μια σημαντική εμπειρία- το Εθνικό Συμβούλιο Ραδιοτηλεόρασης με την οδηγία που είχε εκδώσει, οι άλλες επιτροπές με το πλαίσιο που είχαν όρισει, με τις συστάσεις που έκαναν, αλλά και μετά τις εκλογές, με την αποτίμηση της εφαρμογής των συστάσεων ή του πλαισίου που όρισαν όλα αυτά τα όργανα, μας έχουν προικίσει με μια βάση πολύ ικανοποιητική κατά τη γνώμη μου, για να συζητήσουμε παραπέρα το θέμα και να λάβουμε σύντομα τις αποφάσεις μας -και αυτό θα γίνει- που βέβαια δεν μπορεί να έχουν σχέση με αυτό το οποίο εισηγήθηκε σήμερα η Νέα Δημοκρατία.
ΔΗΜΗΤΡΙΟΣ ΣΙΟΥΦΑΣ: Κύριε Πρόεδρε, έκανα μια πρόταση και προς τηνΚυβέρνηση και προς την Πλειοψηφία.
ΠΡΟΕΔΡΕΥΩΝ (Λουκάς Αποστολίδης): Και σας απάντησε ο κύριος Υπουργός. 
ΔΗΜΗΤΡΙΟΣ ΣΙΟΥΦΑΣ: 'Οτι καταψηφίζει την πρόταση.
ΠΡΟΕΔΡΕΥΩΝ (Λουκάς Αποστολίδης): Ακριβώς.
Κυρίες και κύριοι συνάδελφοι, κηρύσσεται περαιωμένη η συζήτηση επίτης αρχής της πρότασης νόμου των συναδέλφων της Νέας Δημοκρατίας αρμοδιότητας του Υπουργείου Τύπου και Μέσων Μαζικής Ενημέρωσης "Για την προβολή των θέσεων των πολιτικών κομμάτων και των συνασπισμών κομμάτων από τα κρατικά και ιδιωτικά ραδιοτηλεοπτικά μέσα μαζικής επικοινωνίας κατά τις προεκλογικές περιόδους" Παρακαλώ οι αποδεχόμενοι την αρχή της πρότασης νόμου να εγερθούν.
(Εγείρονται οι αποδεχόμενοι την πρόταση)Είναι προφανές ότι δεν ηγέρθη ο απαιτούμενος από το Σύνταγμα και τον Κανονισμό της Βουλής αριθμός Βουλευτών.
Συνεπώς η πρόταση νόμου απορρίπτεται.
Δέχεστε κύριοι συνάδελφοι, να λύσουμε στο σημείο αυτό τη συνεδρίαση; 
ΟΛΟΙ ΟΙ ΒΟΥΛΕΥΤΕΣ: Μάλιστα, μάλιστα.
Με τη συναίνεση του Σώματος και ώρα 16.15' λύεται η συνεδρίαση γιααύριο, Παρασκευή 28 Ιανουαρίου 2000 και ώρα 10.00' με αντικείμενο εργασιών του Σώματος κοινοβουλευτικό έλεγχο: α)συζήτηση επικαίρων ερωτήσεων και β)συζήτηση επερώτησης προς το Υπουργείο Γεωργίας, σχετικά με την αγροτική πολιτική της κυβέρνησης.
Ο  ΠΡΟΕΔΡΟΣ                                ΟΙ  ΓΡΑΜΜΑΤΕΙΣ

