     ΠΙΝΑΚΑΣ ΠΕΡΙΕΧΟΜΕΝΩΝ
     ΠΕΡΙΟΔΟΣ ΙΑ΄
     ΣΥΝΟΔΟΣ A΄
     ΣΥΝΕΔΡΙΑΣΗ Γ΄
     Παρασκευή 19 Μαρτίου 2004
     ΘΕΜΑΤΑ
     ΕΙΔΙΚΑ ΘΕΜΑΤΑ
     1. Επικύρωση Πρακτικών, σελ.
     2. Ανακοινώνονται επιστολές Βουλευτών σχετικές με το επαγγελματικό ασυμβίβαστο, σελ.
     3. Ανακοινώνονται Κυβερνητικές μεταβολές, σελ.
     4. Ειδική Ημερήσια Διάταξη για την εκλογή Αντιπροέδρων, Κοσμητόρων και Γραμματέων, σελ. 
     5. Ονομαστική Ψηφοφορία για την εκλογή Αντιπροέδρων, Κοσμητόρων και Γραμματέων, σελ. 
      ΠΡΑΚΤΙΚΑ ΒΟΥΛΗΣ
      ΙΑ’ ΠΕΡΙΟΔΟΣ (ΠΡΟΕΔΡΕΥΟΜΕΝΗΣ ΔΗΜΟΚΡΑΤΙΑΣ)
      ΣΥΝΟΔΟΣ Α΄
      ΣΥΝΕΔΡΙΑΣΗ Γ΄
      Παρασκευή 19 Μαρτίου 2004 (απόγευμα)
     
     Αθήνα, σήμερα στις 19 Μαρτίου 2004, ημέρα Παρασκευή και ώρα 18.49’ συνήλθε στην Αίθουσα των συνεδριάσεων του Βουλευτηρίου η Βουλή σε ολομέλεια για να συνεδριάσει υπό την προεδρία της Προέδρου αυτής κ. ΑΝΝΑΣ ΜΠΕΝΑΚΗ- ΨΑΡΟΥΔΑ.
     ΠΡΟΕΔΡΟΣ (‘Αννα Μπενάκη-Ψαρούδα): Κυρίες και κύριοι συνάδελφοι, αρχίζει η συνεδρίαση.
     (ΕΠΙΚΥΡΩΣΗ ΠΡΑΚΤΙΚΩΝ: Σύμφωνα με την από 19 Μαρτίου 2004 εξουσιοδότηση του Σώματος επικυρώθηκαν με ευθύνη του Προεδρείου τα Πρακτικά της Β΄ συνεδριάσεώς του, της Παρασκευής 19 Μαρτίου 2004 (πρωί), σε ό,τι αφορά την εκλογή Προέδρου Βουλής.)
     Ζητώ συγγνώμη αν υπήρξε καθυστέρηση. Από το Προεδρείο δε νομίζω. Θα παρακαλούσα στο εξής να είμαστε όσο γίνεται πιο συνεπείς στην ώρα μας και να έχουμε μια διαφορά δέκα λεπτών ή ενός τετάρτου για την έναρξη.
     (Χειροκροτήματα από όλες τις πτέρυγες)
     Και αυτό θα αρχίσει να εφαρμόζεται αμέσως από την αυριανή συνεδρίαση, αναλόγως με το πρόγραμμα του Πρωθυπουργού και των Αρχηγών.
     Έχω την τιμή να ανακοινώσω στο Σώμα ότι υπεβλήθησαν στην Πρόεδρο της Βουλής επιστολές συναδέλφων σχετικές με το επαγγελματικό ασυμβίβαστο κατά το άρθρο 57 παράγραφος 1 του Συντάγματος, καθώς και επιστολές συναδέλφων, σύμφωνα με το άρθρο 57 παράγραφος 2 του Συντάγματος, με τις οποίες δηλώνουν ότι επιλέγουν το Βουλευτικό αξίωμα παραιτούμενοι άλλων ιδιοτήτων που είχαν. Όλες οι επιστολές θα καταχωρισθούν στα Πρακτικά της σημερινής συνεδρίασης.
     (Οι προαναφερόμενες επιστολές καταχωρίζονται στα Πρακτικά σύμφωνα με τη σειρά κατάθεσής τους και έχουν ως εξής:
     
     (Να καταχωρισθούν τα κείμενα των επιστολών)
      ΠΡΟΕΔΡΟΣ (Άννα Μπενάκη-Ψαρούδα): Επίσης έχω την τιμή να ανακοινώσω στο Σώμα το από 16-2-2004 έγγραφο του πρώην Πρωθυπουργού κ. Κωνσταντίνου Σημίτη και το από 19/3/2004 έγγραφο του Πρωθυπουργού κ. Κώστα Καραμανλή, με τα οποία γνωστοποιούν στον Πρόεδρο της Βουλής τις από 13-2-2004, 10-3-2004 και 18-3-2004 κυβερνητικές μεταβολές. Και τα δύο έγγραφα θα καταχωρισθούν στα Πρακτικά της σημερινής συνεδρίασης. 
      (Τα προαναφερόμενα έγγραφα καταχωρίζονται στα Πρακτικά και έχουν ως εξής:
     «Ο ΠΡΩΘΥΠΟΥΡΓΟΣ
     						Αθήνα, 16 Φεβρουαρίου 2004
     						Αριθμ. Πρωτ. Υ58
     
     						Προς: Τον Πρόεδρο της
     							Βουλής των Ελλήνων
     
     ΘΕΜΑ: «Κυβερνητική Μεταβολή»
     Κύριε Πρόεδρε,
     Παρακαλώ να ανακοινώσετε στο Σώμα ότι:
     Α. Με το υπ' αριθ. 57/13-2-2004 Προεδρικό Διάταγμα, που δημοσιεύθηκε στο ΦΕΚ 49/13-2-2004 (τ.Α΄), έγιναν αποδεκτές οι παραιτήσεις που υπέβαλαν οι:
     1. κ. Γεώργιος Παπανδρέου του Ανδρέα, από τη θέση του Υπουργού Εξωτερικών, 
     2. κ. Κωνσταντίνος Σκανδαλίδης του Γεωργίου, από τη θέση του Υπουργού Εσωτερικών, Δημόσιας Διοίκησης και Αποκέντρωσης,
     3. κ. Χρήστος Πρωτόπαπας του Ιωάννου, από τη θέση του Υπουργού Τύπου και Μέσων Μαζικής Ενημέρωσης και
     4. κ. Αναστάσιος Γιαννίτσης του Κωνσταντίνου, από τη θέση του Αναπληρωτή Υπουργού Εξωτερικών.
     Β. με το υπ' αριθμ. 58/13-2-2004 Προεδρικό Διάταγμα, που δημοσιεύθηκε στο ΦΕΚ 49/13-2-2004 (τ. Α΄), διορίσθηκαν:
     1. Υπουργός Εξωτερικών ο κ. Αναστάσιος Γιαννίτσης του Κωνσταντίνου,
     2. Υπουργός Εσωτερικών, Δημόσιας Διοίκησης και Αποκέντρωσης ο κ. Νικόλαος-Μιχαήλ Αλιβιζάτος και
     3. Υπουργός Τύπου και Μέσων Μαζικής Ενημέρωσης ο κ. Γεώργιος Ρωμαίος του Θεοδώρου.
     Ο ΠΡΩΘΥΠΟΥΡΓΟΣ
     ΚΩΝΣΤΑΝΤΙΝΟΣ Γ. ΣΗΜΙΤΗΣ»
«ΕΛΛΗΝΙΚΗ ΔΗΜΟΚΡΑΤΙΑ
ΓΕΝΙΚΗ ΓΡΑΜΜΑΤΕΙΑ ΤΗΣ ΚΥΒΕΡΝΗΣΗΣ
Αθήνα,      Μαρτίου  2004
	Αριθμ. Πρωτ.  
Ταχ. Δ/νση: Κτήριο Βουλής
ΠΡΟΣ : Την Πρόεδρο  
					                 της Βουλής των Ελλήνων

ΘΕΜΑ :    «Κυβερνητική μεταβολή»

         Κύριε Πρόεδρε,
Έχουμε την τιμή να παρακαλέσουμε όπως, ανακοινώσετε στο Σώμα ότι:
Α) 	με το υπ΄ αριθμ.   118   Προεδρικό Διάταγμα, που δημοσιεύθηκε στο ΦΕΚ  83/10-3-2004 (τ. Α΄), έγιναν  αποδεκτές οι παραιτήσεις  που υπέβαλε ο Πρωθυπουργός Κωνσταντίνος Σημίτης του Γεωργίου και απαλλάχθηκε από τα καθήκοντά του:

Β) με το υπ΄ αριθμ. 119 Προεδρικό Διάταγμα, που δημοσιεύθηκε στο ΦΕΚ  83/10-3-2004 (τ. Α΄), έγιναν  αποδεκτές οι παραιτήσεις  που υπέβαλαν οι: 
1. Νικόλαος Χριστοδουλάκης του Μιχαήλ, από τη θέση του Υπουργού Οικονομίας και Οικονομικών, 
2. Αναστάσιος Γιαννίτσης του Κωνσταντίνου, από τη θέση του Υπουργού Εξωτερικών, 
3. Γιάννος Παπαντωνίου του Παναγιώτου,  από τη θέση του Υπουργού Εθνικής Άμυνας, 
4. Νικόλαος-Μιχαήλ Αλιβιζάτος του Κωνσταντίνου, από τη θέση του Υπουργού Εσωτερικών, Δημόσιας Διοίκησης και Αποκέντρωσης, 
5. Απόστολος-Αθανάσιος Τσοχατζόπουλος του Ευαγγέλου,  από τη θέση του Υπουργού Ανάπτυξης, 
6. Βασιλική (Βάσω) Παπανδρέου του Ανδρέα, από τη θέση της Υπουργού Περιβάλλοντος, Χωροταξίας και Δημοσίων Έργων, 
7. Πέτρος Ευθυμίου του  Δημητρίου, από τη θέση του Υπουργού Εθνικής Παιδείας και Θρησκευμάτων, 
8. Δημήτριος Ρέππας του Παναγιώτου, από τη θέση του Υπουργού Εργασίας και Κοινωνικών Ασφαλίσεων, 
9. Κωνσταντίνος Στεφανής του Νικολάου, από τη θέση του Υπουργού Υγείας και Πρόνοιας, 
10. Γεώργιος Δρυς του Γερασίμου, από τη θέση του Υπουργού Γεωργίας, 
11. Φίλιππος Πετσάλνικος του Ιωάννου, από τη θέση του Υπουργού Δικαιοσύνης,  
12. Ευάγγελος Βενιζέλος  του Βασιλείου, από τη θέση του Υπουργού Πολιτισμού, 
13. Χρήστος Βερελής του  Δημητρίου, από τη θέση του Υπουργού Μεταφορών και Επικοινωνιών, 
14. Γεώργιος Φλωρίδης του Διαμαντή, από τη θέση του Υπουργού Δημόσιας Τάξης, 
15. Γεώργιος Πασχαλίδης του Παναγιώτου, από τη θέση του Υπουργού Εμπορικής Ναυτιλίας, 
16. Γεώργιος Ρωμαίος του Θεοδώρου, από τη θέση του Υπουργού Τύπου και Μέσων Μαζικής Ενημέρωσης, 
17. Χαράλαμπος Καστανίδης του Γεωργίου, από τη θέση του Υπουργού Μακεδονίας–Θράκης, 
18. Νικόλαος Σηφουνάκης του Οδυσσέα, από τη θέση του Υπουργού Αιγαίου, 
19. Αλέξανδρος Ακριβάκης του Δημητρίου, από τη θέση του Υπουργού Επικρατείας, 
20. Απόστολος Φωτιάδης του Δημοσθένη, από τη θέση του Υφυπουργού Οικονομίας και Οικονομικών, 
21. Νικόλαος Φαρμάκης του Ιωάννου, από τη θέση του Υφυπουργού Οικονομίας και Οικονομικών, 
22. Ανδρέας Λοβέρδος του Νικολάου, από τη θέση του Υφυπουργού Εξωτερικών, 
23. Ιωάννης Μαγκριώτης του Αστερίου, από τη θέση του Υφυπουργού Εξωτερικών, 
24. Θεόδωρος Κοτσώνης του Θρασύβουλου, από τη θέση του Υφυπουργού Εθνικής Άμυνας, 
25. Λάζαρος Λωτίδης του Κυριάκου, από τη θέση του Υφυπουργού Εθνικής Άμυνας, 
26. Λάμπρος Παπαδήμας του Ηλία, από τη θέση του Υφυπουργού Εσωτερικών, Δημόσιας Διοίκησης και Αποκέντρωσης, 
27. Νικόλαος Μπίστης του Μιχαήλ, από τη θέση του Υφυπουργού Εσωτερικών, Δημόσιας Διοίκησης και Αποκέντρωσης, 
28. Κίμωνας  Κουλούρης του Αριστοτέλους, από τη θέση του Υφυπουργού Ανάπτυξης, 
29. Αλέξανδρος Καλαφάτης του Παναγιώτου, από τη θέση του Υφυπουργού Ανάπτυξης, 
30. Δημήτριος Γεωργακόπουλος του Χρήστου, από τη θέση του Υφυπουργού Ανάπτυξης, 
31. Ροδούλα Ζήση του Αθανασίου, από τη θέση της Υφυπουργού Περιβάλλοντος, Χωροταξίας και Δημοσίων Έργων, 
32. Ιωάννης Τσακλίδης του Κωνσταντίνου, από τη θέση του Υφυπουργού Περιβάλλοντος, Χωροταξίας και Δημοσίων Έργων, 
33. Νικόλαος Γκεσούλης του Γεωργίου, από τη θέση του Υφυπουργού Εθνικής Παιδείας και Θρησκευμάτων, 
34. Γεώργιος Θωμάς του Πέτρου, από τη θέση του Υφυπουργού Εθνικής Παιδείας και Θρησκευμάτων, 
35. Ροβέρτος Σπυρόπουλος του Αποστόλου, από τη θέση του Υφυπουργού Εργασίας και Κοινωνικών Ασφαλίσεων, 
36. Ελευθέριος Τζιόλας του Γεωργίου, από τη θέση του Υφυπουργού Εργασίας και Κοινωνικών Ασφαλίσεων, 
37. Έκτορας Νασιώκας του Παναγιώτου, από τη θέση του Υφυπουργού Υγείας και Πρόνοιας, 
38. Βασίλειος Κοντογιαννόπουλος του Νικολάου, από τη θέση του Υφυπουργού Υγείας και Πρόνοιας, 
39. Ελπίδα Τσουρή του Στέφανου, από τη θέση της Υφυπουργού Υγείας και Πρόνοιας, 
40. Ευάγγελος Αργύρης του Ιωάννου, από τη θέση του Υφυπουργού Γεωργίας, 
41. Νικόλαος-Φώτιος Χατζημιχάλης του Δημητρίου, από τη θέση του Υφυπουργού Γεωργίας, 
42. Γεώργιος Λιάνης του Θεμιστοκλέους, από τη θέση του Υφυπουργού Πολιτισμού, 
43. Αθανάσιος Αλευράς του Γεωργίου, από τη θέση του Υφυπουργού Πολιτισμού, 
44. Εμμανουήλ Στρατάκης του Σοφοκλέους, από τη θέση του Υφυπουργού Μεταφορών και Επικοινωνιών, 
45. Παντελής Τσερτικίδης του Αναστασίου, από τη θέση του Υφυπουργού Δημόσιας Τάξης, 
46. Τηλέμαχος Χυτήρης του Γερασίμου, από τη θέση του Υφυπουργού Τύπου και Μέσων Μαζικής Ενημέρωσης  
και απαλλάχθηκαν από τα καθήκοντά τους.

Γ) 	με το υπ΄ αριθμ.   120   Προεδρικό Διάταγμα, που δημοσιεύθηκε στο ΦΕΚ  84/10-3-2004 (τ. Α΄), διορίσθηκε Πρωθυπουργός ο Κωνσταντίνος Καραμανλής του Αλεξάνδρου, Αρχηγός του Κόμματος της «Νέας Δημοκρατίας» (Ν.Δ.), το οποίο διαθέτει την απόλυτη πλειοψηφία των βουλευτικών εδρών.

Δ) 	με το υπ΄ αριθμ.   121   Προεδρικό Διάταγμα, που δημοσιεύθηκε στο ΦΕΚ  84/10-3-2004 (τ. Α΄), διορίσθηκαν οι:
1. Προκόπιος Παυλόπουλος του Βασιλείου, ως Υπουργός  Εσωτερικών, Δημόσιας Διοίκησης και Αποκέντρωσης,
2. Γεώργιος  Αλογοσκούφης του Σπυρίδωνος,  ως Υπουργός Οικονομίας και Οικονομικών,
3. Πέτρος Μολυβιάτης του Γεωργίου,   ως  Υπουργός Εξωτερικών,
4. Σπήλιος  Σπηλιωτόπουλος του Παναγιώτου, ως Υπουργός Εθνικής Άμυνας,
5. Δημήτριος Σιούφας του Γεωργίου,   ως Υπουργός  Ανάπτυξης,
6. Γεώργιος Σουφλιάς του Αθανασίου, ως Υπουργός Περιβάλλοντος, Χωροταξίας και Δημοσίων ΄Εργων,
7. Μαριέττα  Γιαννάκου  του Παναγιώτου, ως Υπουργός Εθνικής Παιδείας και Θρησκευμάτων,
8. Πάνος  Παναγιωτόπουλος του Παναγιώτου,  ως Υπουργός  Απασχόλησης και Κοινωνικής Προστασίας,
9. Νικήτας  Κακλαμάνης του Μιχαήλ,  ως Υπουργός Υγείας και Κοινωνικής Αλληλεγγύης,
10. Σάββας  Τσιτουρίδης  του Κυριάκου,  ως Υπουργός Αγροτικής Ανάπτυξης και Τροφίμων,
11. Αναστάσης  Παπαληγούρας  του Παναγή,  ως Υπουργός Δικαιοσύνης,
12. Κωνσταντίνος Καραμανλής του Αλεξάνδρου,  ως Υπουργός Πολιτισμού,
13. Μιχαήλ-Γεώργιος  Λιάπης του Κωνσταντίνου,  ως Υπουργός Μεταφορών και Επικοινωνιών,
14. Γεώργιος Βουλγαράκης του Αποστόλου,  ως Υπουργός Δημόσιας Τάξης,
15. Εμμανουήλ  Κεφαλογιάννης του Κωνσταντίνου, ως Υπουργός Εμπορικής Ναυτιλίας,
16. Νικόλαος  Τσιαρτσιώνης του Γεωργίου, ως Υπουργός Μακεδονίας Θράκης,
17. Αριστοτέλης  Παυλίδης  του Αντωνίου, ως Υπουργός  Αιγαίου και Νησιωτικής Πολιτικής,
18. Θεόδωρος Ρουσόπουλος του Βασιλείου,  ως Υπουργός Επικρατείας,
19. Απόστολος Ανδρεουλάκος του Γεωργίου, ως Υφυπουργός  Εσωτερικών, Δημόσιας  Διοίκησης και Αποκέντρωσης,
20. Αθανάσιος Νάκος του Σταύρου, ως Υφυπουργός  Εσωτερικών, Δημόσιας  Διοίκησης και Αποκέντρωσης,
21. Χρήστος Φώλιας  του  Σωτηρίου,  ως Υφυπουργός Οικονομίας και Οικονομικών,
22. Πέτρος Δούκας του Γεωργίου, ως Υφυπουργός Οικονομίας και Οικονομικών,
23. Αδάμ Ρεγκούζας του Παναγιώτου,  ως Υφυπουργός Οικονομίας και Οικονομικών,
24. Παναγιώτης  Σκανδαλάκης του Νικολάου,  ως  Υφυπουργός Εξωτερικών,
25. Ιωάννης  Βαλληνάκης του Γεωργίου, ως Υφυπουργός Εξωτερικών,
26. Βασίλειος  Μιχαλολιάκος του Ιωάννου,   ως Υφυπουργός Εθνικής Άμυνας,
27. Ιωάννης  Λαμπρόπουλος του Δημητρίου, ως Υφυπουργός Εθνικής Άμυνας,
28. Γεώργιος   Σαλαγκούδης του Αριστοτέλη,  ως Υφυπουργός  Ανάπτυξης,
29. Ιωάννης  Παπαθανασίου του Δημητρίου,  ως Υφυπουργός Ανάπτυξης,
30. Σταύρος  Καλογιάννης  του Ελευθερίου,  ως Υφυπουργός Περιβάλλοντος, Χωροταξίας και Δημοσίων ΄Εργων,
31. Θεμιστοκλής Ξανθόπουλος  του Σπυρίδωνος,  ως Υφυπουργός Περιβάλλοντος, Χωροταξίας και Δημοσίων ΄Εργων,
32. Γεώργιος Καλός του Βασιλείου,  ως Υφυπουργός Εθνικής Παιδείας και Θρησκευμάτων,
33. Σπυρίδων  Ταλιαδούρος του Αθανασίου,  ως Υφυπουργός Εθνικής Παιδείας και Θρησκευμάτων,
34. Γεράσιμος  Γιακουμάτος του Χαραλάμπους,  ως  Υφυπουργός  Απασχόλησης και Κοινωνικής Προστασίας,
35. Νικόλαος Αγγελόπουλος του Κωνσταντίνου,  ως  Υφυπουργός  Απασχόλησης και Κοινωνικής Προστασίας,
36. Αθανάσιος Γιαννόπουλος του Λάμπρου,   ως Υφυπουργός  Υγείας και Κοινωνικής Αλληλεγγύης,
37. Γεώργιος Κωνσταντόπουλος του Λεωνίδα,  ως Υφυπουργός Υγείας και Κοινωνικής Αλληλεγγύης,
38. Ευάγγελος Μπασιάκος του Αθανασίου,   ως Υφυπουργός Αγροτικής Ανάπτυξης και Τροφίμων,
39. Αλέξανδρος Κοντός του Ευστρατίου,  ως Υφυπουργός  Αγροτικής Ανάπτυξης και Τροφίμων,
40. Γεώργιος  Ορφανός του Δημητρίου,  ως Υφυπουργός  Πολιτισμού,
41. Πέτρος Τατούλης  του Παναγιώτου,  ως Υφυπουργός Πολιτισμού,
42. Αναστάσιος  Νεράντζης του Δημητρίου,  ως Υφυπουργός Μεταφορών και Επικοινωνιών,
43. Χρήστος Μαρκογιαννάκης του Εμμανουήλ, ως Υφυπουργός Δημόσιας Τάξης,

Ε) 	με το υπ΄ αριθμ.   123   Προεδρικό Διάταγμα, που δημοσιεύθηκε στο ΦΕΚ  86/18-3-2004 (τ. Α΄), διορίσθηκαν οι:
1. Δημήτριος Αβραμόπουλος   του  Λάμπρου, ως Υπουργός    Τουρισμού,
2. Φάνη Πάλλη - Πετραλιά  του Επαμεινώνδα, ως Υπουργός Αναπληρωτής Πολιτισμού,
3. Ευρυπίδης Στυλιανίδης του Στυλιανού, ως Υφυπουργός Εξωτερικών,
4.	Αναστάσιος Λιάσκος του Ιωάννου, ως Υφυπουργός Τουρισμού.
Ο ΠΡΩΘΥΠΟΥΡΓΟΣ
ΚΩΝΣΤΑΝΤΙΝΟΣ Α. ΚΑΡΑΜΑΝΛΗΣ»)
      ΠΡΟΕΔΡΟΣ (Άννα Μπενάκη-Ψαρούδα): Κύριοι συνάδελφοι, εισερχόμαστε στην 
     ΕΙΔΙΚΗ ΗΜΕΡΗΣΙΑ ΔΙΑΤΑΞΗ
     1. Εκλογή Α΄, Β΄, Γ΄ Αντιπροέδρων, δύο Κοσμητόρων και τεσσάρων Γραμματέων από τη Συμπολίτευση.
     2. Εκλογή Δ΄ Αντιπροέδρου, ενός Κοσμήτορα και ενός Γραμματέα από την Αξιωματική Αντιπολίτευση.
     3. Εκλογή Ε΄ Αντιπροέδρου και ενός Γραμματέα από το δεύτερο κόμμα της Αντιπολίτευσης.
     Σύμφωνα με το άρθρο 8 του Κανονισμού της Βουλής η εκλογή αυτών των μελών του Προεδρείου γίνεται με τέσσερις διαδοχικές χωριστές ψηφοφορίες. Για την οικονομία, όμως, του χρόνου προτείνεται να γίνει μία ψηφοφορία. Η ψηφοφορία γίνεται διά ψηφοδελτίων και είναι μυστική. 
     Ερωτάται η Βουλή αν δέχεται να συμπτύξουμε τις τέσσερις προβλεπόμενες από τον Κανονισμό ψηφοφορίες σε μία.
     ΟΛΟΙ ΟΙ ΒΟΥΛΕΥΤΕΣ: Μάλιστα, μάλιστα.
     ΠΡΟΕΔΡΟΣ (Άννα Μπενάκη-Ψαρούδα): Η Βουλή παρεδέχθη ομοφώνως.
     Επίσης παρακαλώ τη Βουλή να συναινέσει ομοφώνως στην περίπτωση που ψηφοδέλτια αναφερόμενα σε συγκεκριμένη κατηγορία εκλεγησομένων βρεθούν σε άλλη ψηφοδόχο να θεωρηθούν έγκυρα. 
     ΟΛΟΙ ΟΙ ΒΟΥΛΕΥΤΕΣ: Μάλιστα, μάλιστα.
     ΠΡΟΕΔΡΟΣ (Άννα Μπενάκη-Ψαρούδα): Η Βουλή παρεδέχθη ομοφώνως.
Eπομένως, με την ομόφωνη απόφαση του Σώματος θα γίνει μία ψηφοφορία με έξι κάλπες ως ακολούθως:
      Η  πρώτη κάλπη φέρει την ένδειξη: «Α΄, Β΄ και Γ΄ Αντιπρόεδροι», δηλαδή για τους τρεις Αντιπροέδρους από τη Συμπολίτευση.
      Η δεύτερη κάλπη φέρει την ένδειξη: «Δ΄ Αντιπρόεδρος», δηλαδή για τον Αντιπρόεδρο από το ΠΑΣΟΚ.
      H τρίτη κάλπη φέρει την ένδειξη: «Ε΄ Αντιπρόεδρος», δηλαδή για τον Αντιπρόεδρο από το Κομμουνιστικό Κόμμα Ελλάδας.
      H τέταρτη κάλπη φέρει την ένδειξη: «Κοσμήτορες και Γραμματείς από τη Νέα Δημοκρατία».
      H πέμπτη  κάλπη φέρει την ένδειξη: «Κοσμήτορας και Γραμματέας από το ΠΑΣΟΚ ».
      H έκτη  κάλπη φέρει την ένδειξη: «Γραμματέας από το Κομμουνιστικό Κόμμα Ελλάδας».
      Σας έχουν διανεμηθεί, όπως θα είδατε, έξι ψηφοδέλτια ως εξής: Ένα ψηφοδέλτιο με τα ονόματα των προτεινομένων για τα αξιώματα των Α΄, Β΄ και Γ΄ Αντιπροέδρων. Ένα ψηφοδέλτιο με το όνομα του προτεινομένου για το αξίωμα του Δ΄ Αντιπροέδρου και ένα ψηφοδέλτιο με το όνομα του προτεινομένου για το αξίωμα του Ε΄ Αντιπροέδρου. Επίσης ένα ψηφοδέλτιο με τα ονόματα των προτεινομένων για τα αξιώματα των δύο Κοσμητόρων και των τεσσάρων Γραμματέων από τη Συμπολίτευση. Ένα ψηφοδέλτιο με τα ονόματα των προτεινομένων για τα αξιώματα ενός Κοσμήτορα και ενός Γραμματέα από την Αξιωματική Αντιπολίτευση και, τέλος, ένα ψηφοδέλτιο με το όνομα του προτεινομένου για το αξίωμα του Γραμματέα από τη δεύτερη σε δύναμη Κοινοβουλευτική Ομάδα της Αντιπολίτευσης.
      Επίσης, υπάρχουν και ισάριθμα λευκά ψηφοδέλτια.
      Θα γίνει μία εκφώνηση του καταλόγου και όποιος συνάδελφος ακούει το όνομα του θα προσέρχεται και θα ρίχνει το ψηφοδέλτιο της προτίμησής του στην αντίστοιχη κάλπη. Εννοείται ότι μπορεί να ρίξει ψηφοδέλτιο που φέρει τα ονόματα των προτεινομένων συναδέλφων ή λευκό στην αντίστοιχη κάλπη ή επί του λευκού να συμπληρώσει τυχόν άλλο όνομα της προτίμησής του.
      Καλούνται επί του καταλόγου οι συνάδελφοι κύριοι Χρήστος Ζώης από τη Νέα Δημοκρατία και Νικόλαος Σαλαγιάννης από το ΠΑΣΟΚ.
      Καλούνται ως ψηφολέκτες για την πρώτη κάλπη, για τα αξιώματα των Α΄, Β΄ και Γ΄ Αντιπροέδρων, ο κ. Παναγιώτης Καμμένος από τη Νέα Δημοκρατία και ο κύριος Κωνσταντίνος Σπηλιόπουλος από το ΠΑΣΟΚ.
      Για τη δεύτερη κάλπη, για το αξίωμα του Δ΄ Αντιπροέδρου, καλούνται ο κ. Αντώνιος Μπέζας από τη Νέα Δημοκρατία και ο κ. Παναγιώτης Αντωνακόπουλος από το ΠΑΣΟΚ.
      Για την τρίτη κάλπη, για το  αξίωμα του Ε΄ Αντιπροέδρου, καλούνται ο κ. Αθανάσιος Κατσιγιάννης από τη Νέα Δημοκρατία και ο κ. Αναστάσιος Χωρέμης από το ΠΑΣΟΚ.
      Για την τέταρτη κάλπη, για τα αξιώματα των δύο Κοσμητόρων και τεσσάρων Γραμματέων από τη Συμπολίτευση, καλούνται ο κ. Νικόλαος Λέγκας από τη Νέα Δημοκρατία και η κ. Ροδούλα Ζήση από το ΠΑΣΟΚ.
      Για την πέμπτη κάλπη, για το αξίωμα ενός Κοσμήτορα και ενός Γραμματέα από την Αξιωματική Αντιπολίτευση, καλούνται η κ. Μαρία Κόλλια-Τσαρουχά από τη Νέα Δημοκρατία και η κ. Ελπίδα Τσουρή από το ΠΑΣΟΚ.
      Τέλος, για την έκτη  κάλπη, για το αξίωμα ενός Γραμματέα από τη δεύτερη σε δύναμη Κοινοβουλευτική Ομάδα της Αντιπολίτευσης, καλούνται ο κ. Σταύρος Καλαφάτης από τη Νέα Δημοκρατία και ο κ. Λεωνίδας Γρηγοράκος από το ΠΑΣΟΚ.
      Πρόεδροι των Εφορευτικών Επιτροπών ορίζονται κατά κάλπη οι συνάδελφοι κύριοι: Κωνσταντίνος Τσιπλάκης για την πρώτη κάλπη. 
      Αθανάσιος Μπούρας για τη δεύτερη κάλπη.
      Παναγιώτης Αδρακτάς για την τρίτη κάλπη.
      Ηλίας Καλλιώρας για την τέταρτη κάλπη.
      Βασίλειος Πάππας για την πέμπτη κάλπη.
      Κωνσταντίνος Τασούλας για την έκτη κάλπη.
      Παρακαλώ τους κυρίους ψηφολέκτες να προσέλθουν στις κάλπες για να αρχίσει η ψηφοφορία. 
      Κυρίες και κύριοι συνάδελφοι, αρχίζει η ψηφοφορία. 
      Παρακαλώ να αρχίσει η ανάγνωση του καταλόγου.
      (ΨΗΦΟΦΟΡΙΑ)
      (ΜΕΤΑ ΚΑΙ ΤΗ ΔΕΥΤΕΡΗ ΑΝΑΓΝΩΣΗ ΤΟΥ ΚΑΤΑΛΟΓΟΥ)
      ΠΡΟΕΔΡΟΣ (Άννα Μπενάκη-Ψαρούδα): Υπάρχει κάποιος κύριος συνάδελφος ο οποίος δεν άκουσε το όνομά του; Κανείς.
      Κηρύσσεται περαιωμένη η ψηφοφορία και παρακαλώ τους κυρίους ψηφολέκτες να προβούν στην καταμέτρηση και διαλογή των ψηφοδελτίων και την εξαγωγή του αποτελέσματος. 
      (ΚΑΤΑΜΕΤΡΗΣΗ – ΔΙΑΛΟΓΗ)
      (ΜΕΤΑ ΤΗ ΔΙΑΛΟΓΗ)
      ΠΡΟΕΔΡΟΣ (Άννα Μπενάκη-Ψαρούδα): Κύριοι συνάδελφοι, έχω την τιμή να ανακοινώσω το αποτέλεσμα της διεξαχθείσης μυστικής ψηφοφορίας για την εκλογή Αντιπροέδρων, Κοσμητόρων και Γραμματέων του Σώματος.
      Ψήφισαν συνολικά 296 Βουλευτές.
      Για το αξίωμα του Α΄ Αντιπροέδρου ο κ. Σωτήριος Χατζηγάκης έλαβε ψήφους 207, λευκά 85, άκυρα 4. Επομένως ο κ. Σωτήριος Χατζηγάκης σύμφωνα με το Σύνταγμα και τον Κανονισμό της Βουλής εκλέγεται ως Α΄ Αντιπρόεδρος της Βουλής.
      (Χειροκροτήματα)
      Για το αξίωμα του Β΄ Αντιπροέδρου ο κ. Γεώργιος Σούρλας έλαβε ψήφους 199, λευκά 85, άκυρα 12. Επομένως ο κ. Γεώργιος Σούρλας σύμφωνα με το Σύνταγμα και τον Κανονισμό της Βουλής εκλέγεται ως Β΄ Αντιπρόεδρος της Βουλής.
      (Χειροκροτήματα)
      Για το αξίωμα του Γ΄ Αντιπροέδρου ο κ. Ιωάννης Τραγάκης έλαβε ψήφους 211, λευκά 85, άκυρα 0. Επομένως ο κ. Ιωάννης Τραγάκης σύμφωνα με το Σύνταγμα και τον Κανονισμό της Βουλής εκλέγεται ως Γ΄ Αντιπρόεδρος της Βουλής.
      (Χειροκροτήματα)
      Για το αξίωμα του Δ΄ Αντιπροέδρου ο κ. Φίλιππος Πετσάλνικος έλαβε ψήφους 263, λευκά 33, άκυρα 0. Επομένως ο κ. Φίλιππος Πετσάλνικος σύμφωνα με το Σύνταγμα και τον Κανονισμό της Βουλής εκλέγεται ως Δ΄ Αντιπρόεδρος της Βουλής.
      (Χειροκροτήματα)
      Για το αξίωμα του Ε΄ Αντιπροέδρου ο κ. Κοσιώνης Παναγιώτης έλαβε ψήφους 241, λευκά 55, άκυρα 0. Επομένως ο κ. Κοσιώνης Παναγιώτης  σύμφωνα με το Σύνταγμα και τον Κανονισμό της Βουλής εκλέγεται ως Ε΄  Αντιπρόεδρος της Βουλής. 
      (Χειροκροτήματα)
      Για το αξίωμα των Κοσμητόρων από το κόμμα της Συμπολίτευσης έλαβαν:
      Ο κ. Ιωάννης Χωματάς  ψήφους 215, λευκά 78, άκυρα 3. 
      Ο κ. Αθανάσιος Δαβάκης ψήφους 215, λευκά 78, άκυρα 3. 
      Για το αξίωμα των Γραμματέων από το κόμμα της Συμπολίτευσης έλαβαν:
      Η κ. Ελένη Ράπτη ψήφους 215, λευκά 78, άκυρα 3. 
      Ο κ. Γεώργιος Κασαπίδης ψήφους 215, λευκά 78, άκυρα 3. 
      Ο κ. Δημήτριος Γαλαμάτης ψήφους 215, λευκά 78, άκυρα 3.
      Ο κ. Μιχαήλ Μπεκίρης ψήφους 215, λευκά 78, άκυρα 3. 
      Για το αξίωμα του Κοσμήτορα από το κόμμα της Αξιωματικής Αντιπολίτευσης η κ. Ευαγγελία Σχοιναράκη-Ηλιάκη έλαβε ψήφους 253, λευκά 42, άκυρα 1. 
      Για το αξίωμα του Γραμματέα από το κόμμα της Αξιωματικής Αντιπολίτευσης η κ. Θεοδώρα Τζάκρη  έλαβε ψήφους 253, λευκά 42, άκυρα 1.
     Για το αξίωμα του Γραμματέα από το δεύτερο  κόμμα  της Αντιπολίτευσης η κ. Ελπίδα Παντελάκη έλαβε ψήφους 233, λευκά 63, άκυρα 3.
     Επομένως σύμφωνα με το Σύνταγμα και τον Κανονισμό της Βουλής εκλέγονται άπαντες οι προταθέντες ως υποψήφιοι για τα αξιώματα των Κοσμητόρων και των Γραμματέων. 
     Κυρίες και κύριοι συνάδελφοι, παρακαλώ να εξουσιοδοτήσετε το Προεδρείο για την υπ’ ευθύνη του επικύρωση των Πρακτικών της σημερινής συνεδριάσεως. 
     ΟΛΟΙ ΟΙ ΒΟΥΛΕΥΤΕΣ: Μάλιστα, μάλιστα. 
     ΠΡΟΕΔΡΟΣ (Άννα Μπενάκη - Ψαρούδα): Παρεσχέθη η ζητηθείσα εξουσιοδότηση. 
     Κύριοι συνάδελφοι, στο σημείο αυτό δέχεστε να λύσουμε τη συνεδρίαση; 
     ΟΛΟΙ ΟΙ ΒΟΥΛΕΥΤΕΣ: Μάλιστα, μάλιστα. 
     Με τη συναίνεση του Σώματος και ώρα 20.20΄ λύεται η συνεδρίαση για αύριο ημέρα Σάββατο 20 Μαρτίου 2004 και ώρα 11.00΄ με αντικείμενο εργασιών του Σώματος: Ανάγνωση των Προγραμματικών Δηλώσεων της Κυβέρνησης από τον Πρωθυπουργό, σύμφωνα με την ειδική ημερήσια διάταξη, που έχει διανεμηθεί.
      Η ΠΡΟΕΔΡΟΣ                                                                 ΟΙ ΓΡΑΜΜΑΤΕΙΣ
ΣΥΝΕΔΡΙΑΣΗ ΟΛΟΜΕΛΕΙΑΣ 19-3-2004 (ΑΠΟΓΕΥΜΑ)	ΣΕΛ.-23-

