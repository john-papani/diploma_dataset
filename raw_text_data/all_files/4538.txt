

 

  

Σελίδα 3 

 

Π Ρ Α Κ Τ Ι Κ Α  Β Ο Υ Λ Η Σ

 

Θ' ΠΕΡΙΟΔΟΣ (ΠΡΟΕΔΡΕΥΟΜΕΝΗΣ ΔΗΜΟΚΡΑΤΙΑΣ)

ΣΥΝΟΔΟΣ Γ'

ΣΥΝΕΔΡΙΑΣΗ Β'

Δευτέρα 5 Οκτωβρίου 1998 (AΠΟΓΕΥΜΑΤΙΝΗ)

 

 

Αθήνα, σήμερα στις 5 Οκτωβρίου 1998, ημέρα Δευτέρα και ώρα 18.48' σηνήλθε στην Αίθουσα των συνεδριάσεων του Βουλευτηρίου η Βουλή σε ολομέλεια, για να συνεδριάσει υπό την προεδρία του Προέδρου αυτής κ. ΑΠΟΣΤΟΛΟΥ ΚΑΚΛΑΜΑΝΗ. 

ΠΡΟΕΔΡΟΣ (Απόστολος Κακλαμάνης): Κυρίες και κύριοι συνάδελφοι, αρχίζει η συνεδρίαση. 

Εισερχόμαστε στην 

ΕΙΔΙΚΗ ΗΜΕΡΗΣΙΑ ΔΙΑΤΑΞΗ

Αντικείμενο της ειδικής ημερήσιας διάταξης είναι η εκλογή δύο Κοσμητόρων και τεσσάρων Γραμματέων από τη Συμπολίτευση, ενός Κοσμήτορα και ενός Γραμματέα από την Αξιωματική Αντιπολίτευση και ενός Γραμματέα από τη δεύτερη σε δύναμη Κοινοβουλευτική Ομάδα της Αντιπολίτευσης. 

Κύριοι συνάδελφοι, για οικονομία του χρόνου, αν δέχεστε να γίνει μια ψηφοφορία. Συμφωνείτε να συμπτύξουμε τις δύο ψηφοφορίες που προβλέπει ο Κανονισμός σε μία; 

ΟΛΟΙ ΟΙ ΒΟΥΛΕΥΤΕΣ: Μάλιστα, μάλιστα. 

ΠΡΟΕΔΡΟΣ (Απόστολος Κακλαμάνης): Επομένως με τη συμφωνία όλου του Σώματος θα γίνει μια ψηφοφορία με τρεις κάλπες ως ακολούθως: 

Η πρώτη κάλπη φέρει την ένδειξη "Κοσμήτορες και Γραμματείς από το ΠΑ.ΣΟ.Κ.". 

Η δεύτερη κάλπη φέρει την ένδειξη "Κοσμήτορας και Γραμματέας από τη Νέα Δημοκρατία". 

Η τρίτη κάλπη φέρει την ένδειξη "Γραμματέας από το Κομμουνιστικό Κόμμα Ελλάδας". 

Αντιστοίχως σας έχουν διανεμηθεί τρία ψηφοδέλτια: 'Ενα ψηφοδέλτιο με τα ονόματα των προτεινομένων Κοσμητόρων και Γραμματέων από το ΠΑ.ΣΟ.Κ. 'Ενα ψηφοδέλτιο με τα ονόματα του προτεινόμενου Κοσμήτορα και Γραμματέα από τη Νέα Δημοκρατία και ένα ψηφοδέλτιο με το όνομα του προτεινόμενου Γραμματέα από το Κομμουνιστικό Κόμμα Ελλάδας. 

Επίσης, έχετε στη διάθεσή σας λευκά ψηφοδέλτια. 

Θα γίνει μία εκφώνηση του καταλόγου. Παρακαλείστε, μετά την εκφώνηση του ονόματός σας, να προσέρχεστε και να ρίχνετε στην αντίστοιχη κάλπη το ψηφοδέλτιο των υποψηφίων του καθενός από τα τρία κόμματα. Μπορείτε να ρίξετε, είτε το λευκό ψηφοδέλτιο είτε ψηφοδέλτιο με άλλα ονόματα που τυχόν εσείς θα προτιμήσετε. 

Καλούνται επί του καταλόγου οι συνάδελφοι κύριοι Παναγιώτης Φωτιάδης από το ΠΑ.ΣΟ.Κ. και Αθανάσιος Νάκος από τη Νέα Δημοκρατία. 

Καλούνται ως ψηφολέκτες για την πρώτη κάλπη οι συνάδελφοι κύριοι Αλέξανδρος Βούλγαρης από το ΠΑ.ΣΟ.Κ. και Γεώργιος Καλαντζής από τη Νέα Δημοκρατία. 

Για τη δεύτερη κάλπη καλούνται ο κ.Ιωάννης Κουράκης από το ΠΑ.ΣΟ.Κ. και ο κ. Γεώργιος Ορφανός από τη Νέα Δημοκρατία. 

Για την τρίτη κάλπη καλούνται ο κ.Νικόλαος Λαμπαδάρης από το ΠΑ.ΣΟ.Κ. και ο κ. Θεόφιλος Λεονταρίδης από τη Νέα Δημοκρατία. 

Πρόεδροι των εφορευτικών επιτροπών κατά κάλπη είναι για την πρώτη ο κ.Λεωνίδας Τζανής, για τη δεύτερη ο κ.Ευάγγελος Μαλέσιος και για την τρίτη ο κ.Αθανάσιος Μάτης. 

Κυρίες και κύριοι συνάδελφοι, αρχίζει η ψηφοφορία. Παρακαλώ να αρχίσει η ανάγνωση του καταλόγου. 

(ΨΗΦΟΦΟΡΙΑ)

(Κατά τη διάρκεια της ψηφοφορίας την Προεδρική 'Εδρα καταλαμβάνει ο Γ' Αντιπρόεδρος της Βουλής κ. ΛΟΥΚΑΣ ΑΠΟΣΤΟΛΙΔΗΣ) 

(ΜΕΤΑ ΚΑΙ ΤΗ ΔΕΥΤΕΡΗ ΑΝΑΓΝΩΣΗ ΤΟΥ ΚΑΤΑΛΟΓΟΥ)

ΠΡΟΕΔΡΕΥΩΝ (Λουκάς Αποστολίδης): Υπάρχει κανείς κύριος συνάδελφος που δεν άκουσε το ονομά του; Κανείς. 

Κηρύσσεται περαιωμένη η ψηφοφορία και παρακαλώ τους κυρίους ψηφολέκτες να προβούν στην καταμέτρηση και διαλογή των ψηφοδελτίων και την εξαγωγή του αποτελέσματος. 

(ΚΑΤΑΜΕΤΡΗΣΗ-ΔΙΑΛΟΓΗ)

(ΜΕΤΑ ΤΗΝ ΚΑΤΑΜΕΤΡΗΣΗ-ΔΙΑΛΟΓΗ)

ΠΡΟΕΔΡΕΥΩΝ (Λουκάς Αποστολίδης): Κύριοι συνάδελφοι, έχω την τιμή να ανακοινώσω προς το Σώμα το αποτέλεσμα της διεξαχθείσης μυστικής ψηφοφορίας. 

Εψήφισαν συνολικά 209 Βουλευτές. 

'Ελαβαν για το αξίωμα των Κοσμητόρων από το κόμμα της Συμπολίτευσης ο κ. Κωνσταντίνος Βρεττός 166 ψήφους και η κ. Ροδούλα Ζήση 166 ψήφους. 

Για το αξίωμα των Γραμματέων από το κόμμα της Συμπολίτευσης ο κ. Αθανάσιος Αλευράς 166 ψήφους, ο κ. Δημήτριος Θάνος 166 ψήφους, ο κ. Δημήτριος Κατσικόπουλος 166 ψήφους, ο κ. Δημήτριος Κουτσόγιωργας 166 ψήφους. 

Λευκά 39. 'Ακυρα 4. 

Για το αξίωμα του Κοσμήτορα από το κόμμα της Αξιωματικής Αντιπολίτευσης ο κ. Αναστάσιος Καραμάριος έλαβε 179 ψήφους. 

Λευκά 30. 

Για το αξίωμα του Γραμματέα από το κόμμα της Αξιωματικής Αντιπολίτευσης ο κ. Παναγιώτης Καμμένος έλαβε 179 ψήφους. 

Λευκά 30. 

Για το αξίωμα του Γραμματέα από το κόμμα της δεύτερης σε δύναμη Κοινοβουλευτικής Ομάδας της Αντιπολίτευσης ο κ. Αχιλλέας Κανταρτζής έλαβε 168 ψήφους. 

Λευκά 40. 'Ακυρα 1. 

Επομένως εξελέγησαν άπαντες. 

Κύριοι συνάδελφοι, παρακαλώ το Σώμα να εξουσιοδοτήσει 



 

  

Σελίδα 4 

το Προεδρείο για την υπ' ευθύνη του επικύρωση των Πρακτικών της σημερινής συνεδριάσεως. 

ΟΛΟΙ ΟΙ ΒΟΥΛΕΥΤΕΣ: Μάλιστα, μάλιστα. 

ΠΡΟΕΔΡΕΥΩΝ (Λουκάς Αποστολίδης): Παρεσχέθη η ζητηθείσα εξουσιοδότηση. 

Κύριοι συνάδελφοι, έχω την τιμή να ανακοινώσω στο Σώμα ότι ο Υπουργός Δικαιοσύνης διεβίβασε στη Βουλή αιτήσεις της Εισαγγελικής Αρχής για την άρση της ασυλίας των Βουλευτών κυρίων Αθανασίου Γιαννόπουλου, Βαρσάμη Γιοβανούδα, Ευτύχιου Κοντομάρη και Ηλία Παπαδόπουλου. 

Eπίσης, από την Εισαγγελική Αρχή διεβιβάσθησαν στη Βουλή αιτήσεις για την άρση της ασυλίας των Βουλευτών κυρίων Ανέστη Σαατσόγλου και Σταύρου Σουμάκη. 

Παραπέμπονται στην αρμόδια Διαρκή Επιτροπή. 

Οι Υπουργοί Εθνικής Οικονομίας και Οικονομικών, Εξωτερικών, Ανάπτυξης, Εθνικής Παιδείας και Θρησκευμάτων, Εργασίας και Κοινωνικών Ασφαλίσεων, Πολιτισμού, Εμπορικής Ναυτιλίας και Μεταφορών και Επικοινωνιών κατέθεσαν σχέδιο νόμου: "Κύρωση της Σύμβασης μεταξύ της Ελληνικής Δημοκρατίας και της Δημοκρατίας του Ουζμπεκιστάν για την αποφυγή της διπλής φορολογίας αναφορικά με τους φόρους εισοδήματος και περιουσίας". 

Παραπέμπεται στην αρμόδια Διαρκή Επιτροπή. 

Κύριοι συνάδελφοι, έχω την τιμή να ανακοινώσω στο Σώμα ότι η συνάδελφος κ. Φάνη Πάλλη-Πετραλιά ζητεί ολιγοήμερη άδεια απουσίας της στο εξωτερικό. 

Εγκρίνει η Βουλή; 

ΟΛΟΙ ΟΙ ΒΟΥΛΕΥΤΕΣ: Μάλιστα, μάλιστα. 

ΠΡΟΕΔΡΕΥΩΝ (Λουκάς Αποστολίδης): Η Βουλή ενέκρινε τη ζητηθείσα άδεια. 

Κυρίες και κύριοι συνάδελφοι, δέχεσθε στο σημείο αυτό να λύσουμε τη συνεδρίαση; 

ΟΛΟΙ ΟΙ ΒΟΥΛΕΥΤΕΣ: Μάλιστα, μάλιστα. 

Με τη συναίνεση του Σώματος και ώρα 19.50' λύεται η συνεδρίαση για αύριο Τρίτη 6 Οκτωβρίου 1998 και ώρα 18.00' με αντικείμενο εργασιών του Σώματος: νομοθετική εργασία, σύμφωνα με την ημερήσια διάταξη που έχει διανεμηθεί. 


Ο ΠΡΟΕΔΡΟΣ                                               ΟΙ ΓΡΑΜΜΑΤΕΙΣ

  
