ΣΥΝΕΔΡΙΑΣΗ 16-5-2000
ΠΙΝΑΚΑΣ ΠΕΡΙΕΧΟΜΕΝΩΝ
ΣΥΝΕΔΡΙΑΣΗ ΙΑ'
Τρίτη 16 Μαϊου 2000
ΘΕΜΑΤΑ
Α. ΕΙΔΙΚΑ ΘΕΜΑΤΑ
1. Αδεια απουσίας του Βουλευτή Α. Καραμανλή και Α. Νεράντζη, 
Β. ΚΟΙΝΟΒΟΥΛΕΥΤΙΚΟΣ ΕΛΕΓΧΟΣ1. Κατάθεση αναφορών, 
2. Απαντήσεις Υπουργών σε ερωτήσεις Βουλευτών, 
3. Ανακοίνωση του δελτίου επικαίρων ερωτήσεων της 17 Μαϊου 2000,  
4. Συζήτηση επερώτησης: Προς τον Υπουργό Γεωργίας, σχετικά με τηνεπίλυση των προβλημάτων που αντιμετωπίζουν οι βαμβακοπαραγωγοί,  
ΟΜΙΛΗΤΕΣ
Επί της επερώτησης:
ΑΡΓΥΡΗΣ Ε., 
ΚΑΡΑΣΜΑΝΗΣ Γ., 
ΛΑΦΑΖΑΝΗΣ Π.,  
ΛΕΟΝΤΑΡΙΔΗΣ Θ.,  
ΜΠΑΣΙΑΚΟΣ Ε.,  
ΝΑΚΟΣ Α.,  
ΠΑΠΑΔΟΠΟΥΛΟΣ Σ.,  
ΣΚΡΕΚΑΣ Θ.,  
ΣΤΡΙΦΤΑΡΗΣ Σ., 

ΠΡΑΚΤΙΚΑ  ΒΟΥΛΗΣ
Ι' ΠΕΡΙΟΔΟΣ (ΠΡΟΕΔΡΕΥΟΜΕΝΗΣ ΔΗΜΟΚΡΑΤΙΑΣ)
Ζ' ΑΝΑΘΕΩΡΗΤΙΚΗ ΒΟΥΛΗ
ΣΥΝΟΔΟΣ Α'
ΣΥΝΕΔΡΙΑΣΗ IK'
Τρίτη 16 Μαϊου 2000
------------------
Αθήνα, σήμερα στις 16 Μαϊου 2000, ημέρα Τρίτη και ώρα 18.15' συνήλθεστην Αίθουσα των συνεδριάσεων του Βουλευτηρίου η Βουλή σε ολομέλεια, γιανα συνεδριάσει υπό την προεδρία του Προέδρου αυτής κ. ΑΠΟΣΤΟΛΟΥ ΚΑΚΛΑΜΑΝΗ.
ΠΡΟΕΔΡΟΣ (Απόστολος Κακλαμάνης): Κυρίες και κύριοι συνάδελφοι,αρχίζει η συνεδρίαση.
Παρακαλείται ο κύριος Γραμματέας να ανακοινώσει τις αναφορές προς τοΣώμα.
(Ανακοινώνονται προς το Σώμα από τον κ. Λεωνίδα Γρηγοράκο, Βουλευτή Λακωνίας, τα ακόλουθα:(TO KEIMENO TΩΝ ΑΝΑΚΟΙΝΩΣΕΩΝ ΒΡΙΣΚΟΝΤΑΙ ΣΤΟ ΤΕΥΧΟΣ ΤΩΝ ΠΡΑΚΤΙΚΩΝΤΗΣ ΒΟΥΛΗΣ)
ΠΡΟΕΔΡΟΣ (Απόστολος Κακλαμάνης): 'Εχω την τιμή να ανακοινώσω τοδελτίο των επικαίρων ερωτήσεων της 17 Μαϊου 2000.
Α. ΕΠΙΚΑΙΡΕΣ ΕΡΩΤΗΣΕΙΣ Πρώτου Κύκλου ('Αρθρα 129 παρ. 2 & 3, 130 παρ.  2 & 3 Καν. Βουλής)1. Η με αριθμό 42/3/15.5.2000 επίκαιρη ερώτηση του Βουλευτή τουΠανελλήνιου Σοσιαλιστικού Κινήματος κ. Ανδρέα Λοβέρδου προς τον κύριο Πρωθυπουργό, σχετικά με τη λήψη των απαραίτητων μέτρων για την πάταξη της εγκληματικότητας.
2. Η με αριθμό 36/2/15.5.2000 επίκαιρη ερώτηση του Βουλευτή της ΝέαςΔημοκρατίας κ. Προκόπη Παυλόπουλου προς τον κύριο Πρωθυπουργό, σχετικά με τη διατήρηση του σημερινού Αρχηγού της Ελληνικής Αστυνομίας στη θέση του, παρά τις εναντίον του ποινικές διώξεις κ.λπ.
3. Η με αριθμό 34/15.5.2000 επίκαιρη ερώτηση του Βουλευτή του Κομμουνιστικού Κόμματος Ελλάδος κ. Γεωργίου Χουρμουζιάδη προς τους Υπουργούς Δικαιοσύνης, Εθνικής Παιδείας και Θρησκευμάτων, σχετικά με τις προθέσεις της Κυβέρνησης, για κατάργηση της Πράξης Νομοθετικού Περιεχομένου, για τις μαθητικές κινητοποιήσεις κλπ.
4. Η με αριθμό 37/15.5.2000 επίκαιρη ερώτηση του Βουλευτή του Συνασπισμού της Αριστεράς και της Προόδου κ. Παναγιώτη Λαφαζάνη προς τους Υπουργούς Μεταφορών και Επικοινωνιών, Εθνικής Οικονομίας, σχετικά με τις διαδικασίες εξυγίανσης της Ολυμπιακής Αεροπορίας κλπ.
Β. ΕΠΙΚΑΙΡΕΣ ΕΡΩΤΗΣΕΙΣ Δεύτερου Κύκλου ('Αρθρο 130 παρ. 2 & 3Καν.Βουλής)1. Η με αριθμό 30/12.5.2000 επίκαιρη ερώτηση του Βουλευτή τουΠανελλήνιου Σοσιαλιστικού Κινήματος και Β' Αντιπροέδρου της Βουλής κ.  Παναγιώτη Σγουρίδη προς τον Υπουργό Γεωργίας, σχετικά με την ένταξη του έργου άρδευσης του κάμπου της Ξάνθης, στο τρίτο Κοινοτικό Πλαίσιο Στήριξης.
2. Η με αριθμό 27/11.5.2000 επίκαιρη ερώτηση της Βουλευτού της ΝέαςΔημοκρατίας και Δ' Αντιπροέδρου της Βουλής κ. 'Αννας Μπενάκη-Ψαρούδα προς τον Υπουργο Δικαιοσύνης, σχετικά με τις προθέσεις του Υπουργείου να προχωρήσει σε νομοθετικές ρυθμίσεις, για την αντιμετώπιση του οργανωμένου εγκλήματος.
ΠΡΟΕΔΡΟΣ (Απόστολος Κακλαμάνης): Κύριοι συνάδελφοι, εισερχόμαστε στην ημερήσια διάταξη τωνΕΠΕΡΩΤΗΣΕΩΝΘα συζητηθεί η με αριθμό 2/10.5.2000 επερώτηση των Βουλευτών της Νέας Δημοκρατίας κυρίων Ευάγγελου Μπασιάκου, Νικόλαου Κατσαρού, Θεόδωρου Σκρέκα, Γεωργίου Καρασμάνη, Θεόφιλου Λεονταρίδη, Σάββα Τσιτουρίδη, Αθανασίου Νάκου, Θεοφάνη Δημοσχάκη και Σταύρου Παπαδόπουλου προς τον Υπουργό Γεωργίας, σχετικά με την επίλυση των προβλημάτων που αντιμετωπίζουν οι βαμβακοπαραγωγοί.
Η Νέα Δημοκρατία έχει ορίσει ως Κοινοβουλευτικό Εκπρόσωπο τοΒουλευτή κ. Ευάγγελο Μπασιάκο.
Ο κ. Αθανάσιος Νάκος Βουλευτής Μαγνησίας έχει το λόγο.
ΑΘΑΝΑΣΙΟΣ ΝΑΚΟΣ: Κυρίες και κύριοι συνάδελφοι, κατά την προεκλογική περίοδο κρύφθηκαν πάρα πολλές αλήθειες όσον αφορά ένα θέμα ζωτικής σημασίας που αφορά την πλειοψηφία του αγροτικού κόσμου, τους βαμβακοπαραγωγούς. Πολλές αναστατώσεις έχει δει η χώρα μας που οφείλονται σ' αυτούς τους αγρότες που με τον κόπο τους υπηρετούν, καλλιεργούν αυτό το προϊόν που έχει αποκληθεί ο λευκός χρυσός για τη χώρα μας.
Νομίζω ότι ήρθε η ώρα να δοθούν πειστικές απαντήσεις σ' αυτά τα οποία ελέχθησαν κατά την προεκλογική περίοδο και να δούμε εάν οι αγρότες αυτοί είχαν δίκιο να περιμένουν κάτι, που ακόμα το περιμένουν, από την Κυβέρνηση.
Είναι γνωστό ότι για το βαμβάκι ισχύει ο κανονισμός που τροποποιήθηκε το 1995 και λήγει σε λίγες μέρες. Πήγε χαμένη δυστυχώς η αναθεώρηση του 1995 επί υπουργίας κ. Μωραϊτη, γιατί δεν ωφεληθήκαμε ως χώρα. Αντίθετα αυξήθηκε η συνυπευθυνότητα, η ποινή η οποία δηλαδή επιβάλλεται στους 'Ελληνες αγρότες για την καλλιέργεια περισσότερης ποσότητας βάμβακος.
Η Νέα Δημοκρατία, για να θυμίσω έτσι εκείνη την περίοδο, προσπάθησενα εξυγιάνει το όλο κύκλωμα παραγωγής βάμβακος προκειμένου οι αγρότες να πετύχουν καλύτερες τιμές, να μειωθούν τα διπλοζυγίσματα και οι ψευδείς δηλώσεις εκτάσεων και με αυτό τον τρόπο ο αγρότης να αποκτήσει ικανοποιητικό εισόδημα.
Η Νέα Δημοκρατία επέβαλε πρόστιμα σ' αυτό το κύκλωμα. 'Ηρθε όμως ηΚυβέρνηση μετά το 1993 -και ο κύριος Υφυπουργός τα γνωρίζει πάρα πολύ καλά αυτά- και στην πραγματικότητα έδωσε αμνηστία σε δεκάδες εκκοκκιστικές επιχειρήσεις οι οποίες είχαν προβεί στις παραπάνω ενέργειες που στρέφονταν ευθέως εναντίον του 'Ελληνα βαμβακοπαραγωγού.
Βρισκόμαστε στις παραμονές της συζήτησης του νέου καθεστώτος για τον κανονισμό του βαμβακιού. Υπάρχει η πρόταση της επιτροπής -για να σας ενημερώσω για τη διαδικασία- η οποία είναι γνωστή από τα τέλη Νοεμβρίου αρχές Δεκεμβρίου και η οποία πρόταση της επιτροπής θα συζητηθεί στο Συμβούλιο Υπουργών Αγροτικού Τομέα της Ευρωπαϊκής 'Ενωσης.
Τι λέει η πρόταση της Ευρωπαϊκής Επιτροπής για τα επόμενα χρόνια;'Οτι παραμένει το ίδιο ποσό, το οποίο ανέρχεται σε εφτακόσιες ογδόντα μία χιλιάδες τόνους. Δεν έγινε παρέμβαση του Πρωθυπουργού όταν συνεζητείτο το 1995 η τροποποίηση του Κανονισμού, παρ' ότι παλαιότερα η Κυβέρνηση είχε δεσμευθεί ότι ειδικά γι' αυτά τα προϊόντα τα οποία είναι ζωτικής σημασίας για την ελληνική οικονομία, όπως το βαμβάκι, το λάδι και τα οπωροκηπευτικά, θα υπήρχε αίτημα σε ανώτατο επίπεδο.
(Στο σημείο αυτό την Προεδρική 'Εδρα καταλαμβάνει ο Α' Αντιπρόεδροςτης Βουλής κ. ΚΩΝΣΤΑΝΤΙΝΟΣ ΓΕΙΤΟΝΑΣ)Ζητήθηκαν από τη χώρα μας κατ' επανάληψη εξαιρέσεις από τις κοινοτικές οδηγίες. Ζητήθηκαν εξαιρέσεις είτε υπό τη μορφή άμεσων εξαιρέσεων είτε υπό τη μορφή απαλλαγής από επιδοτήσεις. Η επιδότηση παραδείγματος χάρη στην ΕΤΒΑ -γιατί επιδότηση θεωρήθηκε η διαγραφή τωνχρεών ύψους οκτακοσίων δισεκατομμυρίων (800.000.000.000)- εγκρίθηκε από την Ευρωπαϊκή 'Ενωση.
Κατά συνέπεια, εξαιρέσεις από την κοινοτική πολιτική κατά καιρούςέχουν ζητηθεί και έχουν γίνει αποδεκτές ή έχουν απορριφθεί.
Για την αγροτικό τομέα, δυστυχώς, καμία σημαντική εξαίρεση δεν έχειζητηθεί μέχρι τώρα από την Κυβέρνηση. Και δεν έχει ζητηθεί γιατί ο αγροτικός τομέας, δυστυχώς, για την Κυβέρνηση μπαίνει σε τελευταία προτεραιότητα μια που άλλα είναι τα ενδιαφέροντα τα οποία διευκολύνουν τη διατήρηση του αδηφάγου δημόσιου τομέα και σε αυτόν τον αδηφάγο δημόσιο τομέα του κομματικού στρατού.
Η Ευρωπαϊκή 'Ενωση δαπανά επτακόσια εβδομήντα εκατομμύρια (770.000.000) ECU για την επιδότηση του βαμβακιού, επιδότηση η οποία υπολογίζεται από την ποσότητα που κάθε χώρα παράγει.
Δύο είναι οι κύριες βαμβακοπαραγωγές χώρες στην Ευρώπη. Η χώρα μας και η Ισπανία. Λόγω της αύξησης της παραγωγής η δαπάνη της Ευρωπαϊκής 'Ενωσης μεγάλωσε και τον τελευταίο χρόνο ανήλθε σε ενιακόσια εκατομμύρια (900.000.000) ECU.
Λόγω της αύξησης της δαπάνης η Ευρωπαϊκή 'Ενωση με την προτεινόμενη τροποποίηση από την Ευρωπαίκή Επιτροπή ζητά αύξηση της συνυπευθυνότητας, δηλαδή αύξηση της ποινής που επιβάλεται στον 'Ελληνα αγρότη, μείωση δηλαδή της επιδότησης, από 50% σε 60%.
Δυστυχώς ο Υπουργός Γεωργίας κ. Ανωμερίτης το Δεκέμβριο που έγιναν γνωστές οι προτάσεις της επιτροπής δήλωσε επί λέξει, ότι η πρόταση έχει θετικά στοιχεία και ότι οι διαφωνίες έπρεπε να περιοριστούν κυρίως στα τεχνικά στοιχεία της πρότασης τα οποία πρέπει να βελτιωθούν και να αντιμετωπισθούν με διαφορετικό τρόπο. Δηλαδή αποδέχθηκε την αύξηση της συνυπευθυνότητας. Δηλαδή, εν κατακλείδι, αποδέχθηκε τη μείωση της τιμής που θα απολαύσει ο 'Ελληνας παραγωγός.
Με αυτήν του τη δήλωση, όμως, έκανε και κάτι άλλο. Αποδυνάμωσε τη διαπραγματευτική θέση που πρέπει να πάρει σε λίγες μέρες όταν συγκληθεί το Συμβούλιο Υπουργών της Ευρωπαϊκής 'Ενωσης. Τι θα πει αύριο στο Συμβούλιο των Υπουργών; 'Οτι δεν είναι θετικά τα στοιχεία; Πώς θα διαπραγματευθεί; Πώς θα ζητήσει κάτι για τον 'Ελληνα βαμβακοπαραγωγό; Αυτές τις δηλώσεις έκανε ο κύριος Υπουργός τη στιγμή που σε κοινήσύσκεψη στην Αθήνα  η  ΠΑΣΕΓΕΣ,  η  SQUAD,  η  CCAE -αντίστοιχες ενώσεις με την ΠΑΣΕΓΕΣ από την Ισπανία- δήλωσαν από κοινού την αντίθεσή τους στα μέτρα που προτίθεται να λάβει η Ευρωπαϊκή 'Ενωση, δηλώνοντας ότι είναι αποφασισμένες να ανατρέψουν τις προτάσεις αυτές σχετικά με την αύξηση των ποινών.
Τονίστηκε επίσης, ότι οι προβλεπόμενες διαρθρωτικές μεταρρυθμίσειςστον τομέα του βαμβακιού θα έχουν σοβαρότατες οικονομικές αλλά και κοινωνικές συνέπειες.
Αυτή ήταν η απάντηση, κύριε Υπουργέ, της ΠΑΣΕΓΕΣ και των αντίστοιχων οργανώσεων των Ισπανών.
Την όλη εικόνα ήρθαν να συμπληρώσουν οι τέσσερις -και σύμφωνα με πληροφορία μας υπάρχει και πέμπτη- εγκύκλιοι οι οποίες αυτοπεριορίζουν τις ποσότητες στις οποίες θα καλλιεργηθεί βαμβάκι, εγκύκλιοι οι οποίες δημιούργησαν τεράστια αναταραχή στους αγρότες γιατί θα μειωθούν οι καλλιεργούμενες εκτάσεις.
Θα μπούμε στην τακτική νομίζω αυτής της ενέργειας.
Είναι σωστή η τακτική, κύριε Υπουργέ, να εκδίδονται αυτές οι εγκύκλιοι, τη στιγμή που ο Υπουργός πρόκειται να διαπραγματευτεί την απόφαση της ευρωπαϊκής επιτροπής για το καθεστώς του βαμβακιού;Πώς είναι δυνατόν να έχει ισχυρό διαπραγματευτικό όπλο ή να έχειισχυρά επιχειρήματα τη στιγμή που, εν τοις πράγμασι, αποδέχεται την εισήγηση της επιτροπής και εξαιτίας της αποδοχής αυτής της απόφασης προβαίνει στην έκδοση της εγκυκλίου και σταματάει ή προσπαθεί να περιορίσει τις εκτάσεις που καλλιεργούνται για βαμβάκι. Πώς θα διαπραγματευτεί, λοιπόν, σε λίγες μέρες; Με τι όπλα θα πάει; Ποια θα είναι τα επιχειρήματα; Ουσιαστικά απαρνήθηκε τα  οποιαδήποτε επιχειρήματα  και κατά τη γνώμη μας πηγαίνει άοπλος και γι'αυτό ελέγχεται.
Να δούμε όμως και την ουσία της εγκυκλίου. Πρώτα απ'όλα θα ήθελα να θυμίσω σε σας, κυρίες και κύριοι συνάδελφοι, την ασυνέπεια, την οποία επέδειξε ο Υπουργός κατά το  Δεκέμβριο, περιοδεύων στα χωριά της Θεσσαλίας. Δεν δίστασε να υποσχεθεί την εξαίρεση της συνυπευθυνότητος,της ποινής δηλαδή που επιβάλλεται στον 'Ελληνα αγρότη για την καλλιέργεια περισσοτέρων ποσοτήτων βάμβακος γι'αυτούς που έχουν λιγότερο από εξήντα στρέμματα. Και μάλιστα ούτε καν έθεσε το θέμα στην Ευρωπαϊκή 'Ενωση. Δεν έθεσε το θέμα από τη μια μεριά, από την άλλη μεριά υποσχέθηκε ότι δεν θα υπάρξει ποινή, δεν θα υπάρξει συνυπευθυνότητα γι'αυτούς που καλλιεργούν λιγότερα από εξήντα στρέμματα. Πρέπει να μας απαντήσετε ευθέως, κύριε Υφυπουργέ: 'Ισχυε και ισχύει ακόμη εκείνη η δέσμευση; Εκτός αν είναι ψευδή αυτά που ανεγράφησαν στις εφημερίδες για τις υποσχέσεις που έδωσε ο κ. Ανωμερίτης.
Θα τεθεί στο Συμβούλιο Υπουργών το θέμα της απαλλαγής εκ της συνυπευθυνότητος των αγροτών που καλλιεργούν λιγότερο από εξήντα στρέμματα; Υποτίθεται ότι η εγκύκλιος είχε τον εξής στόχο: Να μειωθείη καλλιεργούμενη έκταση κατά επτακόσιες χιλιάδες στρέμματα. 'Ετσι τουλάχιστον αναγράφει στην αιτιολογική της έκθεση στις πρώτες παραγράφους η υπουργική εγκύκλιος. Δικαιολογία που προεβλήθη είναι η προστασία του περιβάλλοντος, λες και αυτός ήταν ο καημός. Το μέτρο στόχευε να προκύψει μικρότερη παραγωγή, να μειωθεί η συνυπευθυνότητα και μ'αυτόν τον τρόπο να διατηρηθεί το εισόδημα με αύξηση της τιμής και μείωση της ποσότητος.  Δηλαδή, το γινόμενο ποσότητα επί τιμή να παραμείνει σταθερό στα χαμηλά επίπεδα, στα οποία βρίσκεται σήμερα. Τα υπόλοιπα στρέμματα είχε πει ο κ.  Ανωμερίτης στις διαμαρτυρίες των αγροτών, επειδή η εγκύκλιος βγηκε αρκετά αργά και άρχιζε η σπορά, τους είπε ότι μπορούσαν επί παραδείγματι να σπείρουν σιτάρι. Λησμόνησε βέβαια ότι το σιτάρι δεν σπέρνεται τοΔεκέμβριο και τον Ιανουάριο και μας θύμισε την παλιά ρήση του κ. Τζουμάκα ο οποίος είχε προτείνει σε αντίστοιχη περίπτωση να σπείρουν οι 'Ελληνες βαμβακοπαραγωγοί καρπούζια. Τόσο ρεαλιστική ήταν η πρόταση, την οποία πρότεινε ο κ. Ανωμερίτης.
Το ερώτημα είναι: Θα επιτευχθεί ο στόχος της εγκυκλίου ή θα μείνουνμόνο τα αρνητικά σημεία, τα οποία εν ολίγοις προανέφερα;Πού πάσχει το κύκλωμα, κυρίες και κύριοι συνάδελφοι; Πάσχει στα διπλοζυγίσματα και στις ψευδείς δηλώσεις των εκτάσεων. Πώς γινόταν η υπέρβαση ή πώς εξακολουθεί να γίνεται η υπέρβαση; Δηλαδή κάποιος δηλώνει διακόσια στρέμματα και έστω ότι έχει πενήντα στρέμματα. Τριακόσια κιλάανά στρέμμα είναι η μέση απόδοση ενός μέσης ποιότητος χωραφιού στο οποίο καλλιεργείται βαμβάκι. Πενήντα στρέμματα επί τριακόσια κιλά είναι δεκαπέντε τόνοι η πραγματική παραγωγή. Διακόσια στρέμματα επί τριακόσια κιλά είναι εξήντα τόνοι η δηλωμένη ψευδής παραγωγή. Η διαφορά που προκύπτει, των σαράντα πέντε τόνων, μοιράζεται ανάμεσα στον εκκοκκιστή και στο  βαμβακοπαραγωγό. Αυτή είναι η πραγματικότητα, αυτή είναι η αλήθεια.
Είναι λίγο χονδροειδές το παράδειγμα για να δείξει τη διαφορά, για να δείξει τη συναλλαγή που γίνεται σε αυτόν τον τομέα. Και όλα αυτά γιατί οργανισμοί, τους οποίους η Κυβέρνηση είχε υποσχεθεί, δεν έχουν ακόμη συσταθεί. Ο δε Οργανισμός Βάμβακος, που στην πραγματικότητα καταργήθηκε από πρόπερσι, εξακολουθεί και λειτουργεί παράνομα, ημιπαράνομα, κανένας δεν γνωρίζει.
Αυτός που ψευδώς δήλωσε διακόσια στρέμματα και το πέρασε, δικαιούται σήμερα εκατόν δέκα στρέμματα, βάσει της αποφάσεως του κυρίου Υπουργού. Και θεωρείται ως δεδομένη η ποσότητα την οποία δήλωσε τα προηγούμενα χρόνια.  Θεωρείται μάλιστα κριτήριο ο μέσος όρος των τριών προηγουμένων ετών. Στην πραγματικότητα όμως έχει πενήντα στρέμματα. Τα υπόλοιπα εξήντα στρέμματα από τα εκατόν δέκα θα τα βγάλει προς πώληση στην αγορά, στο χωριό του.
Υπάρχει όμως και άλλος τρόπος: Η ένσταση για τα κιλά που αποδίδεικάθε χωράφι, δηλαδή η ένσταση για το μέσο όρο που αποδίδει η καλλιέργειά του, η οποία συνήθως γίνεται δεκτή από τον Οργανισμό Βάμβακος. Πόση είναι η πραγματική απόδοση;Επίσης, μ'αυτόν τον τρόπο κατοχυρώνει συγκεκριμένη ποσότητα και ενστάσεις, οι οποίες θα γίνουν, θα εκληφθούν ως αληθείς και θα γίνουν δεκτές, μια που το καινούριο σύστημα στηρίζεται στο παλιό, το οποίο παλιό σύστημα είχε όλα αυτά τα λάθη και όλη αυτήν τη συναλλαγή ανάμεσα στον Οργανισμό Βάμβακος, στο  βαμβακοπαραγωγό και στους εκκοκκιστές.
Υπάρχουν όμως και άλλοι λόγοι, κύριε Υπουργέ: Παραδείγματος χάρηυπάρχουν οικογενειακές ιδιοκτησίες. Μοιράζουν το εισόδημα ο σύζυγος και η σύζυγος ή τα παιδιά και αν παραδείγματος χάρη πούμε ότι ένα ζευγάρι έχειδιακόσια στρέμματα, για λόγους αμειψισποράς τα εκατό τα βάζει βαμβάκι -τα έβαζε μέχρι τώρα- και τα εκατό σιτάρι. Και τα έκαναν εναλλαγή στα ονόματα για να έχουν τεκμήρια διαβίωσης και για άλλους φορολογικούς λόγους.
Ενώ λοιπόν στην πραγματικότητα οικειοθελώς καλλιεργούσαν, στοπαράδειγμα που σας αναφέρω, εκατό στρέμματα βαμβάκι, με την εγκύκλιο και εφαρμόζοντας τους συντελεστές δικαιούνται φέτος να καλλιεργήσουν εκατόν σαράντα έξι στρέμματα. Και θα τα καλλιεργήσουν τα εκατόν σαράντα έξι, γιατί δεν έχει διευκρινισθεί αν θα ισχύσει και του χρόνου η ίδια εγκύκλιος και θα θελήσουν να κατοχυρώσουν τη μεγαλύτερη έκταση.
Επίσης και αυτοί οι οποίοι οικειοθελώς δεν θα καλλιεργούσαν βαμβάκικαι αυτοί θα σπείρουν φέτος βαμβάκι γιατί φοβούνται ότι του χρόνου θα υπάρξει μία άλλη εγκύκλιος και θέλουν σε αυτήν την εγκύκλιο να είναι παρόντες.
Υπάρχει και ένας άλλος λόγος: Είναι οι νέες ποικιλίες παραγωγής οι οποίες προσφέρουν μεγαλύτερες αποδόσεις. Σύμφωνα με τα πρώτα στοιχεία, μια που η εκκοκκιστική περίοδος έχει τελειώσει από τον Ιανουάριο που μας πέρασε για την παραγωγή του 1999, τα δικά μας στοιχεία λένε ότι τα στρέμματα που καλλιεργήθηκαν είναι τέσσερα εκατομμύρια διακόσιες ενενήντα πέντε χιλιάδες και η συνολική ποσότητα βαμβακιού ένα εκατομμύριο τριακόσιες πενήντα χιλιάδες.
Θα υπάρξει, κύριε Υπουργέ, μείωση για το 2000; Εμείς πιστεύουμε ότιμε εφαρμογή αυτής της εγκυκλίου καμία μείωση δεν θα υπάρξει. Δηλαδή τι έγινε; Τίποτα και από το μηδέν μηδέν. Το μόνο που μας απέμεινε από την εφαρμογή αυτής της πολιτικής είναι να πηγαίνει άοπλος ο Υπουργός Γεωργίας μεθαύριο στο Συμβούλιο των Υπουργών, να έχει μειωθεί δραματικά η διαπραγματευτική θέση της χώρας και αυτός βεβαίως που θα την πληρώσει στο τέλος θα είναι ο 'Ελληνας βαμβακοπαραγωγός.
Τι σπέκουλα γίνεται άραγε, κύριε Υπουργέ, με τις περίφημες σαράντα δραχμές; Η σύγχυση στον αγρότη είναι τεράστια. Είμαστε επτά χρόνια μαζί, κύριε Υπουργέ, από την κάτω μεριά των εδράνων και ξέρετε πάρα πολύ καλά -και τα λέγαμε- ότι ο αγρότης βρίσκεται σε πλήρη σύγχυση. Σαράντα δραχμές του ατόκου δανείου που υπογράψανε -και έχουν τα χαρτιά ακόμη στα χέρια τους και προεκλογικά τους λέγατε ότι δεν θα τις πληρώσουν- θα τις πληρώσουν ναι ή όχι; Θα υπάρξει επιστροφή από αυτά; Θα τους ζητηθεί ή όχι;Είπατε ό,τι είπατε στην προεκλογική περίοδο, σήμερα όμως πρέπει νααπαντήσετε.
Ξέρετε πώς έχουν εκλάβει τις εννέα δραχμές που πήραν, μια που επαναπροσδιορίζεται η παραγωγή μετά το Δεκέμβριο και η προσαύξηση από 15% μειώνεται σε 7%; Θα σας το πω για να το ξέρετε. Λένε ότι απο τις σαράντα δραχμές, είκοσι τρεις δικαιούμαστε από την επιδότηση, δεκαεπτά ήταν να επιστρέψουμε, πήραμε εννιά, θα πάρουμε άλλες δεκατέσσερις, δηλαδή θα είναι είκοσι τρεις, μια που το σαραντάρι μας το χαρίσανε. Εδώ πρέπει να απαντήσετε. Αυτός είναι ο συλλογισμός που κάνει ο 'Ελληνας αγρότης. Τον κρατήσατε επίτηδες στο σκοτάδι με την παραπληροφόρηση και την εξαπάτηση.  Περιμένει σήμερα να μάθει αν θα επιστρέψει, αν έχει να παίρνει. Πιστέψτε με, βρίσκεται σε σύγχυση.
Τελειώνοντας, έχω στα χέρια μου από στοιχεία του Οργανισμού Βάμβακος τον εξής εκπληκτικό πίνακα. Το 1993 η ακαθάριστη πρόσοδος ήταν ογδόνταέξι χιλιάδες δραχμές ανά στρέμμα. Το συνολικό κόστος διαχείρισης εβδομήντα έξι χιλιάδες ανά στρέμμα και έντεκα χιλιάδες περίπου το καθαρό κέρδος. Το 1999 η ακαθάριστη πρόσοδος διαμορφώνεται στις εβδομήντα οκτώ χιλιάδες, το συνολικό κόστος στις ογδόντα πέντε χιλιάδες και υπάρχει έλλειμμα έξι χιλιάδων δραχμών. Μειώθηκε δηλαδή η απόδοση, το εισόδημα του 'Ελληνα αγρότη από το 1993 μέχρι σήμερα κατά δεκαεπτά χιλιάδες δραχμές. Αυτή είναι η πολιτική σας, γι' αυτήν εγκαλείσθε. Ζητάμε να δώσετεδιευκρινίσεις στον 'Ελληνα βαμβακοπαραγωγό και οι απαντήσεις σας πρέπει να είναι πειστικές, κύριε Υπουργέ, γιατί βρίσκονται σε κατάσταση αναμονής και αν υπάρξουν καινούριες κινητοποιήσεις δεν θα φταίνε αυτοί, για να πάτε να τους ξαναξεφουσκώσετε τα λάστιχα. Θα φταίτε εσείς και οι ψεύτικες υποσχέσεις που δώσατε. Ευχαριστώ.
(Χειροκροτήματα από την πτέρυγα της Νέας Δημοκρατίας)
ΠΡΟΕΔΡΕΥΩΝ (Κωνσταντίνος Γείτονας): Το Κομμουνιστικό Κόμμα Ελλάδας με επιστολή του στο Προεδρείο ορίζει για τη σημερινή συζήτηση της επερώτησης ως Κοινοβουλευτικό Εκπρόσωπο τον κ. Σπύρο Στριφτάρη.
Με αντίστοιχη επιστολή προς το Προεδρείο ο Συνασπισμός της Αριστεράς και της Προόδου ορίζει για τη σημερινή συζήτηση Κοινοβουλευτικό Εκπρόσωπο τον κ. Παναγιώτη Λαφαζάνη.
Με επιστολή του στον Πρόεδρο της Βουλής ο συνάδελφος κ. ΑχιλλέαςΚαραμανλής ζητεί να του χορηγηθεί ολιγοήμερη άδεια απουσίας στο εξωτερικό.
Η Βουλή εγκρίνει;
ΠΟΛΛΟΙ ΒΟΥΛΕΥΤΕΣ: Μάλιστα, μάλιστα.
ΠΡΟΕΔΡΕΥΩΝ (Κωνσταντίνος Γείτονας): Η Βουλή ενέκρινε τη ζητηθείσαάδεια.
Ο κ. Σκρέκας έχει το λόγο για πέντε λεπτά.
ΘΕΟΔΩΡΟΣ ΣΚΡΕΚΑΣ: Ευχαριστώ, κύριε Πρόεδρε.
Η Νέα Δημοκρατία κατέθεσε επερώτηση με θέμα αγροτικό και κυρίως με ένα από τα σοβαρότερα θέματα, που αφορούν την εθνική μας καλλιέργεια, το βαμβάκι.
Είναι γνωστό, κύριε Πρόεδρε και κύριοι συνάδελφοι, ότι ο αγροτικός τομέας είναι ο βασικότερος τομέας της εθνικής μας οικονομίας. Είναι ο τομέας πάνω στον οποίο στηρίχθηκε η οικονομία μας όλα τα προηγούμενα χρόνια και στηρίζεται ακόμα και σήμερα σημαντικά. Είναι ένας τομέας, ο οποίος δεν έχει την ανάλογη προσοχή και προστασία από τις κυβερνήσεις που πέρασαν τα προηγούμενα χρόνια.
Αυτή η αδιαφορία και η προχειρότητα, με την οποία αντιμετωπιζότανκαι αντιμετωπίζεται αυτός ο τόσο σημαντικός τομέας της εθνικής μας οικονομίας, έχει σήμερα τα αποτελέσματά της.
Και τα αποτελέσματά του είναι τραγικά, κύριοι συνάδελφοι. Η μείωση του εισοδήματος των αγροτών έχει δημιουργήσει ένα τρομερό πρόβλημα, ένα τραγικό πρόβλημα σε όλες τις τοπικές οικονομίες όλων των νομών που ασχολούνται με τον τομέα της γεωργίας. 'Ενας από αυτούς τους νομούς είναι και ο Νομός Τρικάλων, ένας νομός κατεξοχήν αγροτοκτηνοτροφικός, ο οποίος έχει προσαρμόσει διαχρονικά την τοπική του οικονομία πάνω σε αυτό το βασικό τομέα της γεωργίας.
Σήμερα ο Νομός Τρικάλων όπως και όλοι οι νομοί της Ελλάδος που ασχολούνται με τα αγροτικά θέματα αντιμετωπίζουν σοβαρά προβλήματα, προβλήματα τα οποία έχουν σχέση με το εισόδημα που πλέον έχει εξανεμιστεί, προβλήματα που έχουν σχέση με την ανεργία και επίσης, προβλήματα που έχουν σχέση με τη μετανάστευση των πολιτών προς τα μεγάλα αστικά κέντρα.
Αυτές τις ημέρες γίνεται η συζήτηση στα πλαίσια αναμόρφωσης, της Κοινής Οργάνωσης Αγοράς των αγροτικών προϊόντων. Η Ελλάδα συμμετέχει σε αυτήν τη διαδικασία. Ο Υπουργός Γεωργίας, αντί να επικαλεστεί ένα ισχυρότατο επιχείρημα, το οποίο διαθέτουμε ως χώρα και να υποστηρίξει και να στηρίξει αυτήν τη σημαντική καλλιέργεια της χώρας μας που είναι το βαμβάκι, επικαλούμενος την τεράστια επένδυση, την οποία έχει κάνει η Ελλάδα πάνω σε αυτόν τον τομέα στα χρόνια που πέρασαν, αλλά και την εξειδίκευση πάνω σε αυτήν την καλλιέργεια, χρήματα, τα οποία τα περισσότερα προέρχονται από την Ευρωπαϊκή 'Ενωση, εμείς συμβιβαζόμεθα με τις αποφάσεις που παίρνονται στα τραπέζια των διαπραγματεύσεων. Και βέβαια αυτό δείχνει την ανικανοτητά μας να προστατεύσουμε αυτό που έχουμε ως χώρα.
(Στο σημείο αυτό κτυπάει το κουδούνι λήξεως του χρόνου ομιλίας τουκυρίου Βουλευτή)Βέβαια ο χρόνος είναι πιεστικός για να μπορέσει κανείς να θίξει έναένα, μία σειρά από θέματα, τα οποία έχουν σχέση με την καλλιέργεια του βαμβακιού.
Επιγραμματικά θα κάνω μία συγκεκριμένη αναφορά σε ορισμένα στοιχεία, τα οποία έχω. Σε έναν πίνακα που έχω στα χέρια μου, που προέρχεται από τον Οργανισμό Βάμβακος, βλέπει κανείς διαχρονικά την καθοδική πορεία των τιμών πώλησης του προϊόντος, του βασικότερου προϊόντος του αγροτικού τομέα που είναι το βαμβάκι.
Το 1993 η τιμή πώλησης ανά στρέμμα ήταν ογδόντα έξι χιλιάδες οκτακόσιες (86.800) δραχμές. Το κόστος παραγωγής ανά στρέμμα ήταν εβδομήντα έξι χιλιάδες (76.000) δραχμές και είχε ο αγρότης κέρδος ανά στρέμμα δέκα χιλιάδες οκτακόσιες (10.800) δραχμές.
Το 1999 έξι χρόνια μετά η τιμή πώλησης του προϊόντος κατέβηκε στις εβδομήντα οκτώ χιλιάδες οκτακόσιες (78.800) δραχμές ανά στρέμμα και το κόστος παραγωγής πήγε στις ογδόντα πέντε χιλιάδες (85.000) δραχμές.
ΠΡΟΕΔΡΕΥΩΝ (Κωνσταντίνος Γείτονας): Τελειώνετε, κύριε συνάδελφε.
ΘΕΟΔΩΡΟΣ ΣΚΡΕΚΑΣ: Τελειώνω, κύριε Πρόεδρε.
Σήμερα δεν υπάρχει παραγωγός, που να κερδίζει από την ενασχόλησή του με την καλλιέργεια του βαμβακιού, γιατί το αποτέλεσμα αυτής της αριθμητικής πράξης δίνει αρνητικό αποτέλεσμα, αρνητικό εισόδημα για τους αγρότες.
Πριν κλείσω θα ήθελα να κάνω μία αναφορά σε ό,τι έχει σχέση με τηνπροκαταβολή των σαράντα (40) δραχμών που δόθηκαν στους αγρότες... 
ΠΡΟΕΔΡΕΥΩΝ (Κωνσταντίνος Γείτονας): Ολοκληρώστε, κύριε συνάδελφε. ΘΕΟΔΩΡΟΣ ΣΚΡΕΚΑΣ: 'Ενα λεπτό, κύριε Πρόεδρε, γιατί έχει σημασία.
Θεωρώ ότι είναι το σημαντικότερο.
ΠΡΟΕΔΡΕΥΩΝ (Κωνσταντίνος Γείτονας): Να μην σφάξουμε το χρόνο "με το βαμβάκι"!
ΘΕΟΔΩΡΟΣ ΣΚΡΕΚΑΣ: Το λέω γιατί προεκλογικά ο συνάδελφος και σήμερα Υφυπουργός Γεωργίας ο κ. Χατζημιχάλης σε μία τηλεοπτική του εμφάνιση έθεσε το ερώτημα σε συνάδελφό μας, τι θα κάνετε εσείς με τη διαφορά που θα προκύψει από τις σαράντα (40) δραχμές. Θα τη ζητήσετε από τους αγρότες ή θα τη χαρίσετε; Και τώρα έρχεται μετά τις εκλογές να τεθεί το ερώτημα από εμάς: Εσείς τι θα κάνετε, κύριε Χατζημιχάλη, θα χαρίσετε τη διαφορά που θα προκύψει των σαράντα (40) δραχμών από τους αγρότες ή θα τη ζητήσετε πίσω;
ΠΡΟΕΔΡΕΥΩΝ (Κωνσταντίνος Γείτονας): Θα σας απαντήσει ο κύριοςΥπουργός.
Το λόγο έχει ο συνάδελφος κ. Γεώργιος Καρασμάνης για πέντε λεπτά.
ΓΕΩΡΓΙΟΣ ΚΑΡΑΣΜΑΝΗΣ: Κύριε Υφυπουργέ, ειλικρινά σας εύχομαι να πετύχετε στο έργο σας, γιατί προέρχεστε από το αγροτικό κίνημα και ο αγροτικός κόσμος περιμένει πάρα πολλά από εσάς.  Δυστυχώς, όμως, βρίσκεστε σε πάρα πολλά προβλήματα, σε μεγάλα αδιέξοδα και σε πρόσφατες προεκλογικές εξαγγελίες.
Εξαγγείλατε πριν από τις εκλογές ότι θα αυξήσετε τις πρόωρες συντάξεις κατά 25%. Είχα επισημάνει στην Κυβέρνηση, ως εισηγητής στον προϋπολογισμό, ότι δεν εξασφαλίσατε την αύξηση του κονδυλίου. Γι' αυτό και είχα επισημάνει ότι θα υπάρξουν μεγάλες καθυστερήσεις μετά τις εκλογές. Δυστυχώς επιβεβαιώθηκα. Είναι επίκαιρο το θέμα και γι' αυτό το αναφέρω εκτός επερώτησης. Επίκαιρο, επίσης, είναι και το θέμα του ΕΛΓΑ. Στην κεντρική Μακεδονία και ιδιαίτερα στην Πέλλα ζούμε τεράστιεςζημιές από θεομηνίες, παγετούς, οι οποίοι πέρασαν απαρατήρητοι με αποτέλεσμα να έχουμε ακαρπία και καρπόπτωση. Τα έχουμε συζητήσει αυτά. 'Εχω ζητήσει να ενεργοποιηθεί το άρθρο 18 του κανονισμού του ΕΛΓΑ,που δίνει τη δυνατότητα στους παραγωγούς να υποβάλουν εκπρόθεσμες δηλώσεις μετά από την απόφαση του διοικητικού συμβουλίου.
Επίσης, έχουμε τεράστιες ζημιές πρόσφατα από χαλαζοπτώσεις. Δυστυχώς το σύστημα ασφάλισης της αγροτικής παραγωγής από πλευράς ΕΛΓΑ, είναι ένα σύστημα εξαπάτησης και εμπαιγμού. Στο μόνο πράγμα που μπορείτε να πετύχετε είναι να αλλάξετε αυτόν τον αναχρονιστικό κανονισμό, ώστε να μεταβληθεί πραγματικά σε ένα σύστημα στήριξης της αγροτικής παραγωγής.  Διότι ο αγρότης είναι ένα ξεσκέπαστο μαγαζί, που δεν έχει ούτε τοίχους ούτε στέγη. Είναι ευάλωτος ανά πάσα στιγμή σε όλες τις θεομηνίες.  Επομένως εδώ πρέπει να δώσουμε ιδιαίτερη βαρύτητα, ώστε να φτιάξουμε επιτέλους αυτό το σύστημα ασφάλισης της αγροτικής παραγωγής, που λέγεται ΕΛΓΑ.
'Ερχομαι στο θέμα του βαμβακιού.  Ξέρετε πάρα πολύ καλά ότι η κυβέρνηση της Νέας Δημοκρατίας το 1992 με τον κανονισμό τον οποίο διαπραγματεύθηκε, πέτυχε σημαντικά πλεονεκτήματα. Δυστυχώς η κυβέρνηση του ΠΑΣΟΚ στη διαπραγμάτευση του 1995, αυτά τα σημαντικά πλεονεκτήματα τα απώλεσε. 'Ετσι μας φόρεσαν το πλαφόν των επτακοσίων εβδομήντα εκατομμυρίων (770.000.000) ECU για το σύνολο της κοινοτικής παραγωγής, που μέχρι το 1995 ήταν χωρίς ανώτατη οροφή. Από κει και πέρα έχουμε την κατάργηση του οριακού φραγμού -και αυτό είναι πολύ σημαντικό- με αποτέλεσμα η συνυπευθυνότητα να αυξάνεται μέχρι σημείου μηδενισμού της επιδότησης. Εδώ ήταν το ολέθριο λάθος που απεδέχθη η κυβέρνηση να καταργηθεί ο οριακός φραγμός το 1995 -από κει άρχισαν τα δύσκολα προβλήματα για το βαμβάκι- καθώς επίσης και ο καθορισμός της εθνικής μέγιστης εγγυημένης ποσότητας σε σύγκριση με την Ισπανία, η οποία πέτυχε πραγματικά να τριπλασιάσει την εγγυημένη ποσότητα.
Είναι τεράστια η ευθύνη της Κυβέρνησης για την απόφαση της επιτροπήςνα υπολογίζεται η προκαταβολή της επιδότησης με βάση την προεκτίμηση της παραγωγής με την προσαύξηση του 15%. Αυτό έχει ως αποτέλεσμα η προκαταβολή της επιδότησης να μειώνεται.
Είναι υπεύθυνη, λοιπόν, η Κυβέρνηση απέναντι στους βαμβακοπαραγωγούς, διότι με την ανεπάρκεια που επέδειξε σε όλες τις διαπραγματεύσεις, κατάφερε να δημιουργήσει κανονισμούς εις βάρος των συμφερόντων των βαμβακοπαραγωγών. Και έρχεται παραμονές της βαμβακοκαλλιέργειας και εξαγγέλλει διοικητικά μέτρα περιορισμού των στρεμμάτων κατά επτακόσιες χιλιάδες.  Είναι εθνικό λάθος. Τη στιγμή που διαπραγματεύεσαι τον καινούριο κανονισμό, πρέπει να δίνεις μάχες σκληρές για την αύξηση της μέγιστης εγγυημένης ποσότητας.
Την ώρα δηλαδή που οι βαμβακοπαραγωγοί είχαν προετοιμάσει τηνκαλλιέργειά τους, είχαν προετοιμάσει τη σπορά, είχαν πληρώσει τα ενοίκια, έρχεται η Κυβέρνηση και λέει ότι μειώνει κατά επτακόσιες χιλιάδες στρέμματα τη βαμβακοκαλλιέργεια.
Και από την άλλη πλευρά τους εμπαίζετε με αυτό το δανεικό σαραντάρι, το οποίο δεν ξεκαθαρίζετε διότι η ποσότητα έχει φτάσει στο ένα εκατομμύριο τριακόσιες πενήντα τρεις χιλιάδες τόνους και η επιστροφή είναι είκοσι επτά (27) δραχμές. Ξεκαθαρίστε το επιτέλους: Θα επιστρέψουν οι βαμβακοπαραγωγοί τις είκοσι επτά (27) δραχμές; Εν πάση περιπτώσει, πείτε το και εμείς θα το δεχθούμε και θα σας συγχαρούμε αν πραγματικά οι βαμβακοπαραγωγοί δεν επιστρέψουν τις είκοσι επτά (27) δραχμές.
Σας ευχαριστώ πάρα πολύ.
ΠΡΟΕΔΡΕΥΩΝ (Κωνσταντίνος Γείτονας): Ευχαριστώ, κύριε συνάδελφε.
Το λόγο έχει για πέντε λεπτά ο συνάδελφος κ. Θεόφιλος Λεονταρίδης.
ΘΕΟΦΙΛΟΣ ΛΕΟΝΤΑΡΙΔΗΣ: Ευχαριστώ, κύριε Πρόεδρε.
Κύριε Πρόεδρε, η Κυβέρνηση του ΠΑΣΟΚ ισχυρίστηκε προεκλογικά ότι η ανεργία μειώνεται. Σήμερα η Στατιστική Υπηρεσία σας διαψεύδει, διότι η ανεργία εκτοξεύθηκε στο 11,7% από 11,1% που ήταν το 1998. Γιατί συνδέωτη δραματική αύξηση της ανεργίας με τη δραματική κατάσταση στη γεωργία; Διότι στην ανακοίνωσή της η Στατιστική Υπηρεσία σημειώνει ότι μέρος της αύξησης της ανεργίας προκύπτει από την εκ νέου μείωση κατά 0,7% του πληθυσμού στις αγροτικές και ημιαστικές περιοχές με παράλληλη μείωση της απασχόλησης κατά 1,3% και 0,4%. η οποία όμως δεν απορροφάται από την αύξηση της απασχόλησης κατά 0,7% στις αστικές περιοχές.
Αυτήν τη στιγμή με τη νέα μείωση, που υφίσταται ο αγροτικός πληθυσμός, φτάνει κάτω από 19% και δεν ιδρώνει καθόλου το αυτί σας. Εσείς συνεχίζετε τους πειραματισμούς και τους αποκλεισμούς, για τους αγρότες να καλλιεργήσουν βαμβάκι εντελώς ξαφνικά και εν μέσω καλλιεργητικής περιόδου. Δίνεται όμως και ελπίδες στους βαμβακοκαλλιεργητές ότι με τα πρόχειρα και ερασιτεχνικά σας σχέδια, θα αυξήσουν το εισόδημά τους. Ασυνεπείς όμως είστε μετά τις εκλογές -προεκλογικά εμφανιζόσασταν, ωςσυνεπείς- και για χιλιάδες αγροτικές οικογένειες, που συνταξιοδοτήθηκαν πρόωρα με τον όρο να αποχωρήσουν από την αγροτική απασχόληση εκχωρώντας τη γη σε άλλους αγρότες. Δυο μήνες τώρα, δεν τους πληρώνετε. Εδώ, αποδεικνύετε την ασυνέπειά σας, αλλά και τα τεχνάσματά σας, διότι εν όψει των εκλογών της 9ης Απριλίου η Κυβέρνηση έδωσε εντολή στην Αγροτική Τράπεζα να καταβάλει στους δικαιούχους πρόωρης συνταξιοδότησης από 1η Ιανουαρίου τη νέα αυξημένη πρόωρη σύνταξη χωρίς προηγουμένως να πάρει έγκριση από την Ευρωπαϊκή 'Ενωση.
Η αίτηση της Ελλάδος προς την Ευρωπαϊκή 'Ενωση που έγινε από τις31/12/99 και το έγγραφο έφτασε στις Βρυξέλλες στις 4/1/2000 ακόμα δεν έχει έρθει και πληρώσατε από την Αγροτική Τράπεζα προεκλογικά. Σήμερα υπάρχει αδυναμία και από το Υπουργείο Οικονομικών και έρχεστε να ξεγελάσετε όλους αυτούς, που πρέπει να συνταξιοδοτηθούν. Αυτοί οι άνθρωποι δεν έχουν κανέναν άλλον πόρο ζωής, περιμένουν αυτά τα χρήματα και δυστυχώς πάλι τους ξεγελάτε. Δεν θα το κάνατε αυτό αν είχαμε εκλογές τώρα, διότι προεκλογικά δεν το κάνατε.
'Ερχομαι τώρα όμως, στο θέμα που μας απασχολεί, που αφορά στηνπερίπτωση της βαμβακοκαλλιέργειας που γενικότερα ενδιαφέρει χιλιάδες αγρότες στη χώρα μας. 'Εχει καταστεί αποδυναμωμένη και προβληματική με τη συρρίκνωση του εισοδήματος των βαμβακοκαλλιεργητών τα τελευταία έξι χρόνια. Η συνολική πορεία του προϊόντος και του εισοδήματος των βαμβακοκαλλιεργητών βαίνει διαχρονικά από το κακό στο χειρότερο, όπως αντικατοπτρίζεται στις τιμές παραγωγού οι οποίες από τριακόσιες (300)δραχμές περίπου που ήταν το 1993, μειώθηκαν και έφτασαν σήμερα στις διακόσιες σαράντα πέντε (245) δραχμές.
Η φετινή χρονιά θα είναι ακόμα χειρότερη.
(Στο σημείο αυτό κτυπάει το κουδούνι λήξεως του χρόνου ομιλίας τουκυρίου Βουλευτή)Κύριε Πρόεδρε, παρακαλώ να πάρω και τα δύο λεπτά της δευτερολογίαςμου.
ΠΡΟΕΔΡΕΥΩΝ (Κωνσταντίνος Γείτονας): Εντάξει.
ΘΕΟΦΙΛΟΣ ΛΕΟΝΤΑΡΙΔΗΣ: Με τον τρόπο που εξαγγέλθηκαν και εφαρμόστηκαν τα διοικητικά μέτρα περιορισμού της βαμβακοκαλλιέργειας θα οδηγήσουν με μαθηματική ακρίβεια σε αντίθετα από τα επιδιωκόμενα αποτελέσματα. Με την προχειρότητα που καταρτίστηκαν και εξαγγέλθηκαν τα μέτρα για τη μείωση της καλλιέργειας του βαμβακιού κατά επτακόσιες χιλιάδες στρέμματα και της παραγωγής κατά διακόσιες χιλιάδες τόνους, με τις πάμπολλες ασάφειες που περιείχαν, με τις δικαιολογημένες και μη εξαιρέσεις που μπήκαν εκ των υστέρων, αλλά και τη γενικότερη χαλαρότητα στην εφαρμογή τους λόγω της προεκλογικής περιόδου, οδήγησαν τους βαμβακοπαραγωγούς να καλλιεργήσουν με διάφορα τεχνάσματα περισσότερα από πέρυσι στρέμματα μπροστά στο φόβο της μείωσης του εισοδήματός τους.
Τα μηνύματα που έρχονται από όλες τις βαμβακοπαραγωγικές περιοχές της Ελλάδας κάνουν λόγο ότι αντί για μείωση έχουμε αύξηση τωνκαλλιεργηθέντων εκτάσεων με βαμβάκι και κατ' επέκταση αύξηση της φετινής παραγωγής.
'Ετσι το ερχόμενο φθινόπωρο οι 'Ελληνες παραγωγοί θα βρεθούν ξανά αντιμέτωποι με νέα μείωση τιμών και ενισχύσεων για το προϊόν τους, αφού στο μεσοδιάστημα θα έχει κατά πάσα πιθανότητα ψηφισθεί και ο κοινοτικός Κανονισμός που προβλέπει την αύξηση της εισφοράς συνυπευθυνότητας.
Πράγμα που με τους μετριοπαθέστερους υπολογισμούς οδηγεί σε μίαμείωση των κοινοτικών ενισχύσεων για το προϊόν της τάξης των δεκαπέντε -είκοσι δισεκατομμυρίων (15.000.000.000 - 20.000.000.000) δραχμών το χρόνο. Καιαν σε αυτό προστεθεί και ο τραγέλαφος με το προεκλογικό σαραντάρι από τοοποίο οι παραγωγοί πρέπει να επιστρέψουν στην Ευρωπαϊκή 'Ενωση περίπου είκοσι πέντε (25) δραχμές, ανάλογα με την περίπτωση, τότε τα πράγματα για τη νέα σοδειά δεν προβλέπονται καθόλου καλά, αφού ίσως για πρώτη φορά στα χρονικά η τελική τιμή του προϊόντος θα πέσει γύρω στις διακόσιες (200) δραχμές, μπορεί και κατώτερα.
Εμείς, αγαπητοί κύριοι της Κυβέρνησης, πιστεύουμε ότι απέτυχανπαταγωδώς τα μέτρα με την προχειρότητα που καταρτίστηκαν χωρίς ουσιαστική μελέτη, προκαλώντας προεκλογικά θόρυβο ότι δήθεν θα επιτύχετε υψηλότερη κοινοτική ενίσχυση, ενώ στην ουσία η φετινή θα είναι από τις χειρότερες της τελευταίας δεκαετίας.
Εφόσον όμως εσείς ισχυρίζεστε ότι θα έχουμε όφελος, πείτε μας ποιο θα είναι το ύψος της φετινής τιμής του βαμβακιού και τι επιπλέον κέρδος θα έχουν οι παραγωγοί από αυτά τα διοικητικά μέτρα, τα οποία εφαρμόζετε; Δεν τολμάτε όμως να μας το πείτε τόσον καιρό, ούτε σήμερα θα μας το πείτε, γιατί θα πέσετε πάλι έξω.
Θα ήθελα όμως με την ευκαιρία του βαμβακιού και του θέματος που συζητάμε για τα προβλήματά του εδώ, με τα διοικητικά μέτρα τα οποία πήρατε, να σας πω ότι δυστυχώς και στα άλλα αγροτικά προϊόντα, όπως τον καπνό, που καλλιεργείται και στο Νομό Σερρών και εκεί δείχνετε ότι εφαρμόζετε μία πολιτική, η οποία είναι αντιαγροτική πολιτική στην ουσία, διότι αφήνετε τους καπνέμπορους να αλωνίζουν, να έχουν βάλει ζώνες α, β, γ, δ, σε χωριά και σε περιοχές, που στην ουσία διαμορφώνουν την τελική τιμή και από την κοινοτική ενίσχυση, αλλά και από την εμπορική τιμή και αυτό έχει σαν συνέπεια, ενώ χωριά που συνορεύουν και έχουν σχεδόν κοινό κτηματολόγιο, άλλο να είναι στην α' ζώνη, άλλο να είναι στη β' και άλλο στη γ' και αυτό εσείς το επιτρέπετε στους καπνέμπορους.
Τελειώνοντας, θα ήθελα να πω ότι η αγροτική σας πολιτική έχει ως αποτέλεσμα τη μείωση του εισοδήματος, τη μείωση του αγροτικού πληθυσμού και τη φυγή προς τα μεγάλα αστικά κέντρα, με αποτέλεσμα σύντομα η περιφέρεια να ερημώσει.
(Χειροκροτήματα από την πτέρυγα της Νέας Δημοκρατίας)
ΠΡΟΕΔΡΕΥΩΝ (Κωνσταντίνος Γείτονας): Ο κ. Σταύρος Παπαδόπουλος έχει το λόγο.
ΣΤΑΥΡΟΣ ΠΑΠΑΔΟΠΟΥΛΟΣ: Αν χρειαστεί, κύριε Πρόεδρε, θα πάρω και εγώ τα δύο λεπτά της δευτερολογίας.
Κύριε Πρόεδρε, κύριε Υπουργέ, είναι ανάστατοι οι παραγωγοί καιγενικότερα οι γεωργοκτηνοτρόφοι όλης της χώρας με την ανάλγητη πολιτική που εφαρμόζετε όλα αυτά τα χρόνια, με την πολιτική εκείνη που τους έφερε στα πρόθυρα της φτώχειας και της κοινωνικής απαξίωσης, με αποτέλεσμα από την αδιαφορία, την ολιγωρία και την πολιτική που εφαρμόζετε, να κινδυνεύουν, λόγω του ότι δεν υπάρχουν εισοδήματα να εκπληρώσουν τις υποχρεώσεις τους προς την Αγροτική Τράπεζα, τα ίδια τα σπίτια τους με κατασχέσεις και με πλειστηριασμούς.
Ειπώθηκε, διά στόματος του κυρίου Υπουργού, ότι το εισόδημα των αγροτών και των γεωργοκτηνοτρόφων τα τελευταία χρόνια αυξήθηκε. Και το ερώτημα προς όλους τους συναδέλφους, που προέρχονται από αγροτικές περιοχές -νομίζω ότι είμαστε οι περισσότεροι και γνωρίζουμε καλύτερα το τι ακριβώς συμβαίνει- είναι: Πείτε μου ειλικρινά σε ποιο αγροτικό προϊόν, σε ποιο γεωργοκτηνοτροφικό προϊόν τα τελευταία χρόνια η τιμή του στα χέρια του παραγωγού έχει ανοδική πορεία; 'Ολα τα προϊόντα διαρκώς τείνουν προς τα κάτω, έχουν φθίνουσα πορεία. Το ίδιο συμβαίνει και με το βαμβάκι.
Το 1993 η τιμή στο βαμβάκι ήταν γύρω στις τριακόσιες (300) δραχμές. Και εδώ θέλω να πω ότι αυτή η τιμή ξεκίνησε από το 1988-1989 που ήταν στις εκατόν τριάντα εννέα (139) δραχμές μέση τιμή ανά κιλό και αυξήθηκε μέχρι το 1993 και πήγε περίπου στις τριακόσιες (300) δραχμές. Από τότε και μέχρι σήμερα η τιμή του διαρκώς τείνει προς τα κάτω. Για παράδειγμα: Το 1994 κατέβηκε στις διακόσιες εβδομήντα οκτώ (278) δραχμές. Το 1995 στις διακόσιες εβδομήντα (270).  Το 1996 ανέβηκε στις διακόσιες ενενήντα τέσσερις (294).  Το 1997 στις διακόσιες ενενήντα πέντε (295). Το 1998 στις διακόσιες εβδομήντα πέντε (275) και το 1999 στις διακόσιες σαράντα (240) ή διακόσιες σαράντα πέντε (245) αλλά με τις σαράντα (40) δραχμές που τους δώσατε προκαταβολή.  Και γιατί τη δώσατε; Γιατί ήρθε το σωτήριο έτος των εκλογών και θυμηθήκατε ξανά τους παραγωγούς για να τους ρίξετε στάχτη στα μάτια και να κερδίσετε την ψήφο τους που κάπως έτσι έγινε. Τους δώσατε τις σαράντα (40) δραχμές σαν άτοκο δάνειο. Και αυτήν τη στιγμή οι παραγωγοί βρίσκονται σε σύγχυση. Δεν ξέρουν ακριβώς τι θα συμβεί με αυτές τις σαράντα (40) δραχμές.  Επιτέλους διευκρινίστε για να μπορούμε να πούμε σε αυτούς τι θα γίνει με τις σαράντα (40) δραχμές που τους δώσατε ως άτοκο δάνειο.
Εμείς πάντως σαν Νέα Δημοκρατία και εγώ ιδιαίτερα σαν Βουλευτής, που προέρχομαι από αγροτική περιοχή, επιθυμώ να μην επιστραφούν αυτά. 'Εστω οι είκοσι πέντε (25) δραχμές που λέτε κατά κόρον να επιστραφούν στην Ευρωπαϊκή 'Ενωση.
'Ηθελα να πω, κύριε Υφυπουργέ, ότι οι δηλώσεις του κ. Ανωμερίτη πωςτο εισόδημα των αγροτών τα τελευταία χρόνια αυξήθηκε όπως και των βαμβακοπαραγωγών, είναι αναληθέστατο, γιατί ενώ οι τιμές τείνουν προς τα κάτω, από την άλλη οι συντελεστές παραγωγής των αγροτικών προϊόντων, όπως τα φυτοφάρμακα, τα λιπάσματα, τα καύσιμα, οι σπόροι βαίνουν προς τα πάνω. Δεν υπάρχει αυτήν τη στιγμή αγρότης του οποίου το εισόδημα να μην έχει μειωθεί. Και εσείς όλως αναληθέστατα -να μην πω τη λέξη "κοροϊδεύοντάς τους με ψευδείς δηλώσεις- λέτε ότι το εισόδημά τους αυξάνεται. 'Ομως θα το πω: Είναι ντροπή! Γιατί ζω το πρόβλημα αυτών των ανθρώπων, που βρίσκονται σε απόγνωση, επειδή δεν μπορούν να εκπληρώσουν τις υποχρεώσεις τους προς την Αγροτική Τράπεζα. Και το τονίζω ακόμη μια φορά ότι κινδυνεύουν εξαιτίας ακριβώς της ανάλγητης πολιτικής και της ολιγωρίας που δείξατε κατά τις διαπραγματεύσεις στην Ευρωπαϊκή 'Ενωση, για να μη στηρίξετε αυτούς τους ανθρώπους, για να μην πιέσετε την Ευρωπαϊκή 'Ενωση προς την κατεύθυνση να ανέβει το πλαφόν παραγωγής για το βαμβάκι.
Αυτήν τη στιγμή δε, περικόπτετε περίπου επτακόσια στρέμματα για νααυξήσετε με αυτόν τον τρόπο την τιμή στο βαμβάκι από τις διακόσιες τριάντα επτά (237) δραχμές ή και παρακάτω που είναι, στις διακόσιες ογδόντα (280) δραχμές.
(Στο σημείο αυτό κτυπάει το κουδούνι λήξεως του χρόνου ομιλίας τουκυρίου Βουλευτή)Δώστε μου και τον χρόνο της δευτερολογίας μου, κύριε Πρόεδρε. 
ΠΡΟΕΔΡΕΥΩΝ (Κωνσταντίνος Γείτονας): Πολύ ωραία, συνεχίστε.
ΣΤΑΥΡΟΣ ΠΑΠΑΔΟΠΟΥΛΟΣ: Με αυτόν τον τρόπο, λοιπόν, προσπαθείτε με τη μείωση των καλλιεργήσιμων εκτάσεων κατά επτακόσια στρέμματα από τα τέσσερις χιλιάδες τριακόσια στα τρεις χιλιάδες εξακόσια περίπου νααυξήσετε την τιμή στο χέρι του παραγωγού ανά κιλό στο βαμβάκι μειώνοντας έτσι τη συνυπευθυνότητα.
Το σωστό θα ήταν να πιέσετε, όπως έγινε και με την Ισπανία, η οποία έχει ένα ανέβασμα στο πλαφόν παραγωγής βάμβακος, προς την κατεύθυνση να αυξηθεί το πλαφόν στην παραγωγή βάμβακος και να μην χρησιμοποιηθεί ο τρόπος της περικοπής των καλλιεργήσιμων εκτάσεων. Για άλλη μια φορά δηλώνω ότι λυπούμαι γιατί κάνω κριτική απέναντι σε σας, κύριε Υπουργέ, που για πρώτη φορά βρίσκεστε στα υπουργικά έδρανα. Είμαι όμως υποχρεωμένος να την κάνω, γιατί από την επικοινωνία που έχω με τους παραγωγούς, βλέπω ότι διαμαρτύρονται, όχι γιατί είναι τεμπέληδες, όχι γιατί τρώνε τα χρήματα τους στα νυκτερινά κέντρα, αλλά επειδή ενώ δουλεύουν μέρα νύκτα δεν μπορούν να ανταπεξέλθουν στις υποχρεώσεις τους. Δεν μπορούν να ανταποκριθούν στις υποχρεώσεις τους προς την Αγροτική Τράπεζα.  Κινδυνεύουν με κατασχέσεις και με πλειστηριασμούς μέχρι και τα σπίτια τους.
Ελάτε στη δική μου περιοχή στη Δράμα. Σηκώνοντας μια κάρτα ή όλες τις κάρτες από την Α.Τ.Ε. θα δείτε ότι όλοι αυτοί οι άνθρωποι χρωστούν στην Αγροτική Τράπεζα. Τα χρέη σ' αυτήν την περιοχή και ιδιαίτερα στο Κάτω Νευροκόπι υπερβαίνουν τα επτά δισεκατομμύρια (7.000.000.000).  Αυτό σημαίνει ότι όλη την κινητή και ακίνητη περιουσία τους να πουλήσουν σε εκείνη την περιοχή, δεν θα μπορούν να εξοφλήσουν τα χρέη τους.
'Ερχομαι πάλι στο βαμβάκι. Ο Υπουργός εδήλωσε ότι θα επιδοτούνται μέχρι τριακόσια κιλά ανά στρέμμα. Υπάρχουν όμως περιοχές με χωριά όπου παράγουν πάνω από τετρακόσια πενήντα κιλά.  Σ' αυτήν την περίπτωση τι θα γίνουν τα επιπλέον κιλά; Με ποια τιμή θα πληρωθούν αυτοί οι άνθρωποι; Με την τιμή των εξήντα μία (61) δραχμών που είναι αυτήν τη στιγμή η διεθνής τιμή στο σύσπορο βαμβάκι; Σ' αυτήν την περίπτωση πρέπει να λάβετε τέτοια μέτρα, ώστε να δικαιώσετε αυτούς τους ανθρώπους που προσπαθούν με την αύξηση της παραγωγής, να μειώσουν το κόστος παραγωγής για να μπορούν να ανταπεξέλθουν στα έξοδά τους και στις τρέχουσες υποχρεώσεις τους προς την Αγροτική Τράπεζα.
Εδώ θέλω να επισημάνω και το θέμα των συντάξεων, το οποίο βέβαια δεν περιέχεται στην επερώτηση. 'Εχουν δυο και τρεις μήνες να πάρουν τις πρόωρες συντάξεις. Και ερωτώ ποιος από μας αλήθεια αν δεν έπαιρνε δύο ή τρεις μήνες το μισθό του θα μπορούσε να ζήσει χωρίς να διαμαρτυρηθεί. Οι άνθρωποι δεν μπορούν να ζήσουν. 'Εχουν δώσει όλα τα χωράφια τους. Απ' αυτό το εισόδημα περιμένουν να ζήσουν. Προς αυτήν την κατεύθυνση πρέπει να πάρετε μέτρα για να τους απαλλάξετε από την φτώχια και στην μιζέρια στην οποία έχουν περιέλθει. Σας ευχαριστώ.
ΠΡΟΕΔΡΕΥΩΝ (Κωνσταντίνος Γείτονας): Το λόγο έχει ο ΥφυπουργόςΓεωργίας κ. Ευάγγελος Αργύρης.
ΕΥΑΓΓΕΛΟΣ ΑΡΓΥΡΗΣ (Υφυπουργός Γεωργίας): Κυρίες και κύριοι συνάδελφοι, είναι αλήθεια ότι η επερώτηση των συναδέλφων της Νέας Δημοκρατίας, αφορά ένα προϊόν που όλοι λέμε ότι είναι ένα εθνικό προϊόν.  Είναι στα αλήθεια ένα εθνικό προϊόν γιατί απασχολεί περίπου εκατόχιλιάδες οικογένειες σε καλλιέργειες τεσσάρων εκατομμυρίων στρεμμάτων.  Επιπλέον δίνει μια τιμή από διακόσιες εξήντα πέντε (265) έως διακόσιες ογδόντα πέντε (285) δραχμές.
Αυτό έχει σαν αποτέλεσμα να έχουμε στη χώρα εισροές διακοσίωνδισεκατομμυρίων (200.000.000.000) και πολλές φορές φθάνουν και τα διακόσια είκοσι πέντε δισεκατομμύρια (225.000.000.000) και παίρνει περίπου το 1/4 όλων των επιδοτήσεων της φυτικής παραγωγής.
Θα ήθελα εδώ να ξεκαθαρίσουμε ένα πράγμα, να δούμε το τοπίο πουκινείται αυτό το εθνικό προϊόν, από πού ξεκίνησε και πού θα πάει ή πού θέλουμε εμείς να πάει, ποιο δρόμο μπορεί να ακολουθήσει στα πλαίσια των δυνατοτήτων που μας δίνονται μέσα από τις δεσμεύσεις που έχουμε και από την Ευρωπαϊκή 'Ενωση, αλλά και από την προηγούμενη δέσμευση της GATT, αλλά και τώρα με τις αποφάσεις που θα πάρει ο Παγκόσμιος Οργανισμός Εμπορίου.
Ξέρουμε όλοι μας ότι η πράξη προσχώρησης και το Πρωτόκολλο 4 ήταν αυτά που καθόρισαν για πρώτη φορά την υπόθεση του βαμβακιού. Υπήρξε μια πρώτη προσαρμογή μετά την προσχώρηση της Ισπανίας και της Πορτογαλίας με τον κανονισμό 1964 και έχουμε τότε τον πρώτο στόχο και τη μέγιστη εγγυημένη ποσότητα των επτακοσίων πενήντα δύο χιλιάδων (752.000) τόνων.  Εδώ θέλω να πω ότι πριν η εγγυημένη ποσότητα ήταν πεντακόσιοι εξήντα επτά χιλιάδες (567.000) τόνοι για την Ελλάδα.
'Εχουμε, λοιπόν, μια πρώτη παρέμβαση και θα δούμε πότε μπορούμε να παρεμβαίνουμε και να έχουμε την αύξηση των εγγυημένων ποσοτήτων σε όλα μας τα προϊόντα.
Φαίνεται ότι οι συνάδελφοι της Νέας Δημοκρατίας αγνοούν το γεγονός και έχουν την αιτιολογική βάση ότι "τρία χρόνια κυβερνήσαμε και δεν είναι δυνατόν όλα τα τα φορτώνετε σε μας". Δυστυχώς όμως, αγαπητοί συνάδελφοι, για τον τόπο και για τους αγρότες, κυβερνήσατε σε μία κρίσιμη περίοδο για τον αγροτικό τομέα και την αγροτική οικονομία. Τότε είχαμε την αναθεώρηση της Κοινής Αγροτικής Πολιτικής, το 1992, κι ενώ δινόταν η ευκαιρία να βάλουμε τους νέους στόχους, δεν έγινε καμία διαφοροποίηση, παραμείναμε στους επτακόσιους πενήντα δύο χιλιάδες (752.000) τόνους. Αυτά, επειδή μιλάτε για ευθύνες και για διαπραγματευτική τακτική.
Το 1995 έρχεται ο κανονισμός 1594 που δίνει τη δυνατότητα μιας αύξησης -μικρής βέβαια- και φθάνουμε τους επτακόσιους ογδόντα δύο χιλιάδες (782.000) τόνους που έχουμε μέχρι και σήμερα.
Εδώ θα πρέπει να σας θυμίσω ότι αυτός ο κανονισμός ήρθε να εναρμονιστεί στη συνέχεια και με τη συμφωνία της GATT. Εσείς μιλάτε για την υπογραφή της GATT και λέτε ότι το ΠΑ.ΣΟ.Κ. υπέγραψε τη συμφωνία της GATT. Αυτό δίνει την εντύπωση ότι έχεις έναν ασθενή που πέθανε και η διάγνωση είναι ότι απλά πέθανε. Αυτό κάναμε εμείς, γιατί οι διαπραγματεύσεις ήταν απόρροια της δικής σας τακτικής.
Αυτή η συμφωνία, λοιπόν, που μέχρι σήμερα μας ακολουθεί, πριν αλλάξει με τον Παγκόσμιο Οργανισμό Εμπορίου, λέει ότι σε καμία περίπτωση δεν μπορείτε να υπερβείτε τη στήριξη που υπάρχει σε οποιοδήποτε προϊόν. Αυτό δεν συμβαίνει μόνο με τα δικά μας προϊόντα. Κάποιος μπορεί να πει "δεν ήσασταν παρόντες σε όλη αυτήν τη διαδικασία"; Εγώ θα απαντήσω ότι δεν ήσασταν παρόντες όχι μόνο για το βαμβάκι, γιατί δεν ήταν στην ατζέντα του κύκλου της Ουρουγουάης γραμμένα τα μεσογειακά προϊόντα. Θυμάστε πολύ καλά ότι με ανοιχτή επιστολή μου τότε σαν πρόεδρος της ΠΑΣΕΓΕΣ είχα εγκαλέσει την Κυβέρνηση και τον κύριο Πρωθυπουργό και μου είχε απαντήσει ο Υπουργός Γεωργίας ότι δεν υπάρχει κανένα πρόβλημα με τη GATT.  Τότε όμως μπήκε φραγμός, γιατί ήθελαν κάποιοι να ανέβει το πλαφόν και να πάει πιο ψηλά, ώστε να καλλιεργήσουμε ελεύθερα όσο θέλουμε. Είναι μία πολύ καλή εκδοχή και θα μπορούσαν να συμφωνήσουν όλοι. Αλλά αν φύγουμε από το όριο που υπάρχει, τότε θα προσκρούσουμε στη συμφωνία της GATT για όλα τα προϊόντα ότι σε καμία περίπτωση δεν μπορεί να έχουμε αύξηση.
Μπορεί το Κ.Κ.Ε. να λέει διάφορα πράγματα, ότι πρέπει να ενισχύσουμε τον παραγωγό και όλα αυτά, αλλά το λένε γιατί έχουν μια άλλη θεώρηση. Είναι μία άποψη που δεν την αποδέχομαι προσωπικά, όμως είναι σεβαστήμε την έννοια ότι έχουν συγκεκριμένη θέση. Εδώ έχουμε δεσμεύσεις απο την Ευρωπαϊκή 'Ενωση και από τον Παγκόσμιο Οργανισμό Εμπορίου. Πρέπει, λοιπόν, να είμαστε πολύ προσεκτικοί.
Εδώ θα πρέπει να πω το εξής: Μας εγκαλείτε και λέτε, γιατί πήραμεμέτρα.
Πήραμε μέτρα, αγαπητοί συνάδελφοι, σε μία περίοδο που τολμήσαμε και πήραμε μέτρα. Γιατί ενώ λέτε ότι δώσαμε σαράντα (40) δραχμές στο βαμβάκι, δώσαμε δηλαδή άτοκο δάνειο για να ενισχύσουμε τους βαμβακοπαραγωγούς, από την άλλη πλευρά, μας λέτε, γιατί πήραμε μέτρα. Πήραμε, λοιπόν, μέτρα για να προστατεύσουμε το εισόδημα του παραγωγού. Γιατί όπου και αν πήγαινες, όπου και αν γύρναγες το κεφάλι σου, σε όποια συζήτηση και αν βρισκόσουν, έλεγαν ότι επιτέλους κάτι πρέπει να γίνει. Αυτή η εξάπλωση της βαμβακοκαλλιέργειας παντού σε όλη την Ελλάδα, δημιουργεί τεράστιο πρόβλημα. Γιατί ξέρετε κάτι; Θα πρέπει να πούμε στους παραγωγούς την αλήθεια ότι εδώ έχουμε μία συγκεκριμένη πίτα, είναι συγκεκριμένο αυτό που έχουμε και πρέπει να το διαχειριστούμε όσο γίνεται καλύτερα και δικαιότερα. Και το δικαιότερο είναι ότι αυτό το προϊόν πρέπει να διατηρηθεί και να διατηρηθεί, αν θέλετε, με το υπάρχον καθεστώς.
Γιατί μας λέτε, τι κάνετε σήμερα στις Βρυξέλλες; Ανακοινώθηκε ηπρόταση της επιτροπής. Η πρόταση της επιτροπής, λοιπόν, έχει δύο σκέλη. Το ένα κατ' αρχήν είναι μία αναγκαιότητα που γίνεται, γιατί πράγματι είχε δημιουργήσει προβλήματα με την πολυπλοκότητα, η οποία υπήρχε και έπρεπε οπωσδήποτε να απλουστευθεί για να γίνει πιο κατανοητή η διαδικασία και του Κανονισμού, αλλά και του συστήματος, το οποίο υπάρχει. Γιατί εμπλέκεται στη μέση και ένας μαθηματικός τύπος, πώς ακριβώς λειτουργείαυτό το σύστημα ελλειμματικών πληρωμών.
Κατ' αρχήν πρέπει να πούμε τι είναι το σύστημα ελλειμματικώνπληρωμών. 'Εχουμε μία τιμή στόχου, έχουμε μία εμπορική τιμή και η διαφορά που προκύπτει μεταξύ εμπορικής τιμής και τιμής στόχου, είναι η διαφορά που έρχεται σαν ενίσχυση και καλύπτει δηλαδή το εισόδημα του παραγωγού.  Αυτό ίσως είναι το καλύτερο που θα μπορούσε να συμβεί σήμερα και με την νέα ανακοίνωση του Κανονισμού. 'Αρα, λοιπόν, συμφωνούμε απόλυτα και το λέμε μετά βεβαιότητας -και δεν το λέμε μόνο εμείς, το λένε επαγγελματικές οργανώσεις, η ΠΑΣΕΓΕΣ, η ΓΕΣΑΣΕ, η ΣΥΔΑΣΕ- ότι αυτήν τη στιγμή διατηρείται το σύστημα ελλειμματικών πληρωμών.
Γιατί προχθές ο κύριος συνάδελφος του ΚΚΕ, με εγκάλεσε με επίκαιρη ερώτηση και μου είπε γιατί δεν έχουμε το σύστημα της παρέμβασης και της διαδικασίας που είχαμε πριν. Γιατί και στο λάδι και στην ελιά είχαμε πριν τη διαδικασία και είδαμε τα αποτελέσματα. Γιατί και στη σταφίδα είχαμε τη διαδικασία των ελλειμματικών πληρωμών και δεν την έχουμε σήμερα. 'Αρα, λοιπόν, διατηρούμε ένα σύστημα που πραγματικά μας δίνει τη δυνατότητα να έχει τη μεγαλύτερη στήριξη όλων των προϊόντων, όχι μόνο των μεσογειακών αλλά ακόμη και των προϊόντων που υπάρχουν στις βόρειες χώρες. 'Αρα, λοιπόν, το ότι παραμένει αυτό το σύστημα, είναι ίσως θετικό, γιατί κάποιοι λένε γιατί βγήκε γρήγορα ο Υπουργός να πει ότι συμφωνεί με την πρόταση.  Συμφωνούμε ως προς το σκέλος των ελλειμματικών πληρωμών. Υπάρχει όμως και ένα άλλο ζήτημα. Υπάρχει το ζήτημα τηςσυνυπευθυνότητας. Εδώ είναι αλήθεια ότι υπάρχει τεράστιο πρόβλημα με την αύξηση που υπάρχει στο βαμβάκι. Γίνεται μία πρόταση από την επιτροπή. Και δεν ήταν η πρόταση να πάει στο 0,6%. Η πρόταση της επιτροπής ξεκίνησε από το 1%, πήγε στο 0,8%, στο 0,7% και εμείς λέμε ότι δεν συμφωνούμε ούτε στο 0,6%. Και είμαστε σήμερα στη διαδικασία διαπραγμάτευσης και διαμορφώνουμε τις συνθήκες συμμαχίας και με άλλες χώρες.
Εγώ δέχθηκα προχθές μαζί με τον Υπουργό τους Ισπανούς της διεπαγγελματικής οργάνωσης της Ισπανίας, της Ανδαλουσίας, που αυτή έχει το μεγαλύτερο βάρος στο βαμβάκι και μαζί με τις επαγγελματικές οργανώσεις διαμορφώνουμε ένα μέτωπο. Κι επειδή είναι μία συγκυρία, αν θέλετε, ότι και ο νέος Υπουργός της Ισπανίας είναι από την Ανδαλουσία, έχει διαμορφωθεί ένα μέτωπο, γιατί είναι οι μοναδικές χώρες στην Ευρωπαϊκή 'Ενωση, που παράγουν βαμβάκι, γιατί οι υπόλοιπες δεκατρείς χώρες καταλαβαίνετε ότι είναι απέναντι και βλέπουν ότι σε καμία περίπτωση δεν μπορεί να συνεχισθεί αυτή η κατάσταση. Εμείς όμως δεν συμφωνούμε ούτε με το 0,6% και είμαστε στη διαδικασία της διαπραγμάτευσης.
Λένε κάποιοι ότι αφαιρέσατε τα διαπραγματευτικά σας όπλα, γιατί βιαστήκατε να πάρετε μέτρα. Σας είπα πριν ότι το κάναμε, γιατί πραγματικά είδαμε την αναγκαιότητα, γιατί αυτό που κανείς δεν μπορεί να αμφισβητήσει είναι ότι ήταν αναγκαίο να παρθούν μέτρα. Ως προς το στόχο δηλαδή δεν μπορείς να βρεις κανέναν που  να λέει, γιατί πήρατε μέτρα. Και είμαστε εδώ να δεχθούμε την όποια κριτική, εάν τα μέτρα, τα οποία πήραμε δεν θα μπορέσουν να πετύχουν το στόχο της μείωσης της καλλιέργειας, γιατί μέσα από εκεί θα διατηρήσουμε το βαθμό ενίσχυσης στα ίδια επίπεδα. Και είναι πολύ λάθος, είναι τραγικό με λιγότερα στρέμματα να παίρνεις τα ίδια λεφτά και εμείς να επιμένουμε να βάζουμε περισσότερα στρέμματα. Αυτός ήταν ο στόχος για τον οποίο πήραμε αυτά τα συγκεκριμένα μέτρα.
Θα πρέπει επίσης να πω ότι  σε αυτά τα μέτρα  υπήρξαν και κάποιες μεγάλες παρανοήσεις, υπήρξαν κάποιες καινούριες τακτικές  που κάποιοι πίστεψαν ότι  αν βάλω φέτος βαμβάκι θα έχω δικαίωμα, αν βάλω φέτος βαμβάκι θα το ονομάσω  ποσόστωση,  αν βάλω φέτος βαμβάκι δεν θα πάθω αυτό που έπαθα σε άλλα προϊόντα.
Εγώ κατανοώ και την αγωνία των αγροτών  και κατανοώ αν θέλετε  το πρόβλημα  το οποίο προκύπτει,  αν πράγματι αυτό  θα μπορούσε να είναι προϋπόθεση ότι  η φετινή καλλιεργούμενη έκταση  θα ήταν  αυτό που θα ίσχυε  για τις άλλες χρονιές.
Κατ' αρχήν ξεκαθαρίσαμε από την αρχή και το ξεκαθαρίζουμε και τώρα ότι αυτά τα μέτρα είναι μεταβατικού χαρακτήρα, δεν αποτελούν τίποτα από αυτά τα προηγούμενα που είπα.
ΑΘΑΝΑΣΙΟΣ ΝΑΚΟΣ: Μεταβατικού  για πόσα χρόνια;  Μόνο για φέτος; 
ΕΥΑΓΓΕΛΟΣ ΑΡΓΥΡΗΣ (Υφυπουργός Γεωργίας): Σας άκουσα  με τόσο μεγάληπροσοχή, κύριε Νάκο, και ειλικρινά θέλω να πιστεύω  ότι  η επέρωτησή σαςέρχεται μέσα από την αγωνία να δείτε  τι ακριβώς πρέπει να γίνει  με αυτό το εθνικό προϊόν και δεν γίνεται  μόνο και μόνο  για να μας εγκαλέσετε, για να δείτε μόνο  τα σημεία εκείνα  που δημιουργούν όχι σε εμάςπρόβλημα, αλλά πρόβλημα στο ίδιο το προϊόν.
Θα πρέπει εδώ να πω  ότι από την αρχή  που πάρθηκαν αυτά τα μέτραυπήρξε ένας πόλεμος. Κατ' αρχήν υπήρξε ο πόλεμος ο δικός σας, η πλειοδοσία, ότι "εμείς  αν βγούμε κυβέρνηση  θα καταργήσουμε  τα μέτρα".  Αυτό σημαίνει, ενώ  από τη μια μεριά θεωρείτε αναγκαίο σαν στόχο  να παρθούν κάποια μέτρα  για να περιορισθεί η καλλιέργεια  για να έχουμε τον καλύτερο δυνατό βαθμό στήριξης  στο εισόδημα του παραγωγού, εσείς οιίδιοι παντού διαλαλούσατε  ότι  αν βγείτε κυβέρνηση θα πάρετε πίσω τα μέτρα.
Γι' αυτό, λοιπόν, θα πρέπει να δείτε και τη δική μας πλευρά.  Η δική μας πλευρά  όταν ανακοινώθηκε ή όταν είδαμε στην εφαρμογή των μέτρων ότι υπάρχουν κάποια προβλήματα  δεν διστάσαμε  ακόμα ακόμα  να κάνουμε και κάποιες αλλαγές.  Γιατί υπάρχει συνάδελφος,  ενώ εδώ η επερώτησή σας λέει ότι "ήσασταν αδιάλλακτοι και δεν τροποποιήσατε καμία φορά τη διϋπουργική απόφαση", έχω εδώ στα χέρια μου μια ερώτηση συναδέλφου  που υπογράφει κιόλας την επερώτηση,  που λέει "γιατί δεν  ξανατροποποιείτε την τροποποιημένη διϋπουργική απόφαση"; Τώρα τελικά την τροποποιήσαμε; Λάβαμε υπόψη μας  τα προβλήματα που προκύπτουν; Είμαστε, δηλαδή, ανοικτοί να δούμε πού προκύπτουν προβλήματα  και να την τροποποιήσουμε; 'Η δεν την τροποποιήσαμε;  Συνεννοηθείτε, λοιπόν, μεταξύ σας για να ξέρετε αν τελικά συμβαίνει το ένα ή το άλλο.
Θα πρέπει να σας πω ότι εμείς  τρεις φορές τροποποιήσαμε τη διϋπουργική απόφαση. Δεν φοβηθήκαμε να την τροποποιήσουμε γιατί όπου βλέπουμε ότι πραγματικά εντοπίζονται προβλήματα τέτοια που δημιουργούν πρόβλημα στους παραγωγούς  πήραμε υπόψη μας  όλες τις παρατηρήσεις που γίνονταν.  Εγώ  πήγα τελευταία φορά στη Θεσσαλία και επισκέφθηκα όλους τους νομούς και μίλησα με τους ίδιους τους αγρότες για να λάβω υπόψη μου και τις τελευταίες παρατηρήσεις  που έκαναν και τα προβλήματα  που  είχαν δημιουργηθεί.
Είχαμε και μια τρίτη μετά τις εκλογές τροποποίηση της διϋπουργικήςαπόφασης.'Αρα είμαστε ανοικτοί για να δούμε και αυτό το τεράστιο πρόβλημα.
'Εγινε πολύ μεγάλη συζήτηση αυτήν τη στιγμή για το αν πράγματι αυτά τα μέτρα θα ισχύσουν και την επόμενη χρονιά αυτό που ρώταγε ο συνάδελφος κ.  Νάκος. Θα πρέπει να πούμε πως όχι.
Μας κατηγορήσατε ότι πήραμε εσπευσμένα τα μέτρα και τα πήραμεπρόχειρα. Είναι αλήθεια ότι υπήρξε μια κίνηση γιατί έπρεπε να προλάβουμε αυτήν τη συγκεκριμένη περίοδο, γιατί βλέπαμε ότι πουθενά δεν θα είχε σταματημό η άναρχη πολλές φορές αύξηση της βαμβακοκαλλιέργειας η οποία δεν έχει σαν αποτέλεσμα την ενίσχυση του εισοδήματος του παραγωγού. Στο τέλος κατέληγε να μην είναι ενίσχυση αλλά να είναι αν θέλετε πρόβλημα με τη μείωση η οποία θα προέκυπτε από τη μεγάλη αύξηση του βαμβακιού.
Είπαμε στην αρχή ότι ο νέος κανονισμός  δίνει τη δυνατότητα καιπροσπαθώ να αιτιολογήσω τα μέτρα γιατί θεωρώ  ότι είναι πολύ σημαντικό να συμφωνήσουμε αυτήν τη στιγμή ότι τα μέτρα θα δώσουν καλύτερο εισόδημα στον παραγωγό και ο στόχος  ο δικός μας  σ' αυτήν την εφαρμογή των μέτρων ήταν κατ' αρχήν  η ορθολογοποίηση  του συστήματος για την ενίσχυση  του πραγματικού παραγωγού. Γιατί  αυτό που θέλαμε πραγματικά είναι να ενισχύσουμε  το εισόδημα  του πραγματικού παραγωγού.
Και το κάναμε αυτό λαμβάνοντας υπόψη και τους παραγωγούς με τις μικρές εκτάσεις, το κάναμε αυτό και με τους παραγωγούς που ήταν κατά αποκλειστικό επάγγελμα βαμβακοκαλλιεργητές για τις μονοκαλλιέργειες, όπου δεν μειώναμε τα στρέμματα κάτω από διακόσια, το κάναμε για τους νέους αγρότες γιατί είχαν σχέδια βελτίωσης και έπρεπε οπωσδήποτε να δώσουμε τη δυνατότητα της βιωσιμότητας της εκμετάλλευσης που είχαν από το σχέδιο βελτίωσης, το κάναμε αυτό με τους πρόωρα συνταξιοδοτούμενους -και με τη μεταφορά της περιουσίας- που δινόνταν η δυνατότητα να μεταβιβάσουν την ποσότητά τους χωρίς να μειώνεται στους υπόλοιπους και το κάναμε αυτό εάν θέλετε και για όλες εκείνες τις κατηγορίες στις οποίες δίνεται η δυνατότητα σήμερα να αποτελούν τη ραχοκοκκαλιά του αγροτικού μας τομέα, δηλαδή, στους βαμβακοκαλλιεργητές.
Υπήρξε μία μεγάλη συζήτηση και είναι εάν θέλετε ίσως για τη ΝέαΔημοκρατία το κρυφό χαρτί γιατί όλη η επερώτηση έγινε για να απαντήσουμε τι θα γίνει με τις σαράντα δραχμές αφού είδα μία μεγάλη αγωνία από την πρώτη μέρα να απαντήσουμε τι ακριβώς θα γίνει με το άτοκο δάνειο των σαράντα δραχμών. Θα ήθελα να πω το εξής, αγαπητοί συνάδελφοι, με όλο το σεβασμό που σας έχω. Θα ευχόμουν αυτό το σκέλος της επερώτησής σας να μην είναι γραμμένο όχι γιατί φοβόμαστε να απαντήσουμε, αλλά θεωρώ ότι δεν προσφέρει  ούτε υπηρεσία στο εθνικό προϊόν όπως λέτε ούτε στους παραγωγούς.
Εκείνο που μπορούμε να πούμε είναι ότι εμείς σίγουρα θα κάνουμε ό,τι είναι δυνατόν για να προστατέψουμε το εισόδημα του παραγωγού και το έχουμε δείξει σε όλη μας τη διάρκεια και θα πω με ποιο τρόπο. Επίσης όταν ολοκληρωθούν οι διαδικασίες θα δούμε ακριβώς ποιο είναι το ποσό και σε συνεννόηση με την Αγροτική Τράπεζα αν πράγματι υπάρχει επιστροφή ή χρειαστεί να υπάρξει επιστροφή θα δούμε με ποιο τρόπο θα καλύψουμε αυτήν τη διαφορά. Πάντως να ξέρετε ότι θα αντιμετωπίσουμε ένα μεγάλο πρόβλημα. Και θα αντιμετωπίσουμε ένα μεγάλο πρόβλημα γιατί δεν μπορεί να υπάρξει κρατική ενίσχυση και το ξέρετε -και δεν θα είναι κρατική ενίσχυση- καθώς επίσης γιατί  υπάρχει και το πρόβλημα που μπορεί να υπήρξε από τον ανταγωνισμό όπως και αυτό πολύ καλά το ξέρετε.
Επειδή, λοιπόν, είναι μεγάλη η αγωνία σας εάν θα επιστρέψουμε ή όχι στον παραγωγό θα πρέπει να σας πούμε ότι ο παραγωγός δεν θα επιστρέψει τίποτα. Το λέμε αυτό γιατί αυτή είναι η αγωνία σας!(Χειροκροτήματα από την πτέρυγα του ΠΑΣΟΚ)Το λέω επειδή θέλετε να προλάβετε τους παραγωγούς και να τους πείτεαυτό. Αλλά δεν το κάνατε γι'αυτό, το κάνατε γιατί έτσι νομίζετε ότι θα δημιουργήσετε πρόβλημα στην Κυβέρνηση. Δεν δημιουργείτε πρόβλημα στην Κυβέρνηση με αυτό το ζήτημα. Δημιουργείτε πρόβλημα στους παραγωγούς, στη συνέχεια αυτής της συγκεκριμένης πολιτικής, αλλά δημιουργείτε πρόβλημα και στο ίδιο το προϊόν.
Το άλλο που θα ήθελα να απαντήσω είναι για τις πρόωρες συντάξειςγιατί κατά κόρον συζητήθηκε εδώ και δεν θέλω να θεωρηθεί ότι δεν απαντάμε. Υπάρχει ένα διαδικαστικό θέμα και το έχετε μετατρέψει σε πολιτικό και αρχίζετε πάνω σε αυτό να χτίζετε όλη  σας την αντιπολιτευτική τακτική. Εμείς να δεχθούμε ότι υπάρχει ευθύνη για την όποια καθυστέρηση.  Ξέρετε όμως ότι αυτήν τη στιγμή γίνεται μεγάλη προσπάθεια γιατί υπάρχει προσαρμογή και  από την αύξηση που υπήρξε στις πρόωρες συντάξεις, αλλά υπάρχει και πρόβλημα της σχέσης των δαπανών που προέρχονται από το Β' στο Γ' Κοινοτικό Πλαίσιο Στήριξης. Αυτό είναι που δημιούργησε την όποια καθυστέρηση. Είναι ένα διαδικαστικό θέμα.
Είμαστε σε μία διαπραγμάτευση με την Αγροτική Τράπεζα και πιστεύω ότι θα βρεθούμε σε αυτό το σημείο όπου οι παραγωγοί θα πληρώνονται μέχρι 10 του μηνός κάθε μήνα με μία διαδικασία και με έναν τρόπο που θα ανατεθεί στην Αγροτική Τράπεζα. Αυτό για να καθησυχάσουμε και τους παραγωγούς γιατι πράγματι υπάρχει μία καθυστέρηση στις πρόωρες συντάξεις.
'Ελεγα πριν ότι εμείς προστατεύουμε το εισόδημα των παραγωγών καιθεωρώ ότι το εισόδημα των παραγωγών το προστατεύεις όταν πράγματι δημιουργείς όρους και προϋποθέσεις για να δημιουργήσεις διαρθρωτικές κινήσεις στον αγροτικό τομέα.
(Στο σημείο αυτό την Προεδρική 'Εδρα καταλαμβάνει ο Γ' Αντιπρόεδροςτης Βουλής κ. ΚΩΝΣΤΑΝΤΙΝΟΣ ΒΡΕΤΤΟΣ)Οι κινήσεις, τις οποίες έχει κάνει η Κυβέρνηση για τις διαρθρωτικές αλλαγές, έρχονται μέσα από τη μείωση του κόστους παραγωγής. Βλέπω όμως, ότι παίρνετε επιλεκτικά μόνο ορισμένους συντελεστές από το κόστος παραγωγής και τους βασικούς συντελεστές του κόστους παραγωγής δεν τους παίρνετε υπόψη σας. Ξέρετε όμως ότι αν επιλέξει κανείς κάποια νούμερα είναι σίγουρο ότι δεν λέει όλη την αλήθεια. Η Κυβέρνηση έκανε μεγάλη προσπάθεια και θεωρώ ότι μειώνει καθημερινά το κόστος παραγωγής.
Δεν ξέρω γιατί αγνοήσατε στην επερώτησή σας και στην τοποθέτησή σαςτο θέμα της μείωσης των επιτοκίων, αλλά θα πρέπει να σας θυμίσω ότι -επειδή δυστυχώς κυβερνήσατε τη χώρα σε μια περίοδο που ήταν πάρα πολύ κρίσιμη για τον αγροτικό τομέα και οι αποφάσεις οι οποίες πάρθηκαν μας ακολουθούν μέχρι σήμερα- μέσα σε μια νύχτα αυξήσατε τα επιτόκια κατά 35%. Και μετά από πέντε μήνες τα επιτόκια έφθασαν σε μια αύξηση 47%. Αυτό, αν θέλετε, είναι η πολιτική την οποία ασκήσατε την περίοδο εκείνη για τημείωση του κόστους.
Θα πάρω, λοιπόν, το συντελεστή αυτό και θα πω ότι αν διαβάσετε όλα τα κείμενα των αγροτών, των συνδικαλιστικών οργανώσεων, θα δείτε ότι το όνειρό τους ήταν να υπάρχουν χαμηλά επιτόκια. Βρισκόμαστε σήμερα σε επιτόκια κάτω από το 10%.  Οι θυσίες του ελληνικού λαού δεν πήγαν χαμένες και η πραγματικότητα που έχουμε μπροστά μας είναι ότι θα βρεθούμε το 2001 στη ζώνη του ΕΥΡΩ. Και τα επιτόκια θα είναι 4%. Αυτό, δηλαδή, που για δεκαετίες, αν θέλετε, ήταν ένα όνειρο άπιαστο για τους αγρότες μέσα στη χρονιά που διανύουμε ακολουθεί το δρόμο για να πραγματοποιηθεί.
ΑΝΕΣΤΗΣ ΑΓΓΕΛΗΣ: Δεν είναι σοβαρά πράγματα αυτά.
ΕΥΑΓΓΕΛΟΣ ΑΡΓΥΡΗΣ (Υφυπουργός Γεωργίας): Τι είπατε, κύριε συνάδελφε; ΑΝΕΣΤΗΣ ΑΓΓΕΛΗΣ: Σε μια νύκτα τα επιτόκια 35%;ΕΥΑΓΓΕΛΟΣ ΑΡΓΥΡΗΣ (Υφυπουργός Γεωργίας): Ναι, αγαπητέ συνάδελφε. Ταεπιτόκια την 1η Απριλίου 1990 ήταν 17% και πήγαν 23%. Και αυτό σημαίνει αύξηση 35%.
ΙΟΡΔΑΝΗΣ ΤΖΑΜΤΖΗΣ: Και ποιο ήταν το κόστος παραγωγής τότε και ποιοείναι τώρα;ΕΥΑΓΓΕΛΟΣ ΑΡΓΥΡΗΣ (Υφυπουργός Γεωργίας): Κύριε συνάδελφε, θα καταθέσω για τα Πρακτικά τον πίνακα για να μπορείτε να τον διαβάσετε, γιατί μου φαίνεται ότι ξεχνάτε εύκολα.
(Στο σημείο αυτό ο Υφυπουργός Γεωργίας κ. Ευάγγελος Αργύρης καταθέτει για τα Πρακτικά τον προαναφερθέντα πίνακα, ο οποίος βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής)Θα πρέπει, λοιπόν, να πω ότι εκείνο στο οποίο είχε πρόβλημα οαγροτικός μας τομέας -για να μιλήσω για τις διαρθρωτικές μας πολιτικέςήταν ότι πράγματι αντιμετωπίζαμε τεράστιο πρόβλημα με τη διάρθρωση του αγροτικού μας πληθυσμού.
Πήραμε δύο μεγάλα μέτρα: Το πρώτο -για το οποίο εσείς κάθε μέρα μας εγκαλείτε και μας μιλάτε για τις πρόωρες συντάξεις για την αύξησή τουςήταν οι αυξήσεις στον Ο.Γ.Α. Εσείς εκεί στήσατε όλη σας την πολιτική πριν από τις εκλογές. Εμείς όμως δεν αρκεστήκαμε στο να αυξήσουμε την αγροτική σύνταξη στις πέντε, στις δέκα ή στις δεκαπέντε χιλιάδες. Μετατρέψαμε τον Ο.Γ.Α. σε έναν κύριο οργανισμό ασφάλισης με αποτέλεσμα να δίνουμε σήμερα μια επαγγελματική κατοχύρωση στον αγρότη.
Και ξέρουμε πολύ καλά ότι ο αγρότης, που θα πάρει σύνταξη το 2001 και έχει συμμετοχή στη σύνταξη και στην πρόσθετη ασφάλιση από το 1988, θα έχει πλέον τη δυνατότητα μέσα από το νέο σύστημα να έχει τουλάχιστον κατώτερη σύνταξη ενενήντα τέσσερις χιλιάδες (94.000) δραχμές. Και ξέρετε πολύ καλά ότι υπάρχει η δυνατότητα σε ένα ζευγάρι να ισχύει αυτό και για τη γυναίκα και για τον άνδρα και έτσι μπορεί να βρεθεί μια οικογένεια με μηνιαίο εισόδημα εκατόν ογδόντα χιλιάδες (180.000) δραχμές. 'Αρα πήγαμε σε μια διαρθρωτική πολιτική.
Ξέρετε πολύ καλά ότι σε μια καινούρια εποχή που φεύγουμε από τοναγροτικό τομέα και στόχος μας είναι ο αγροτοδιατροφικός τομέας κάναμε, αν θέλετε, μια μεγάλη τομή με την καθιέρωση του νόμου για τους νέους αγρότες.
Ξέρουμε πολύ καλά ότι οι απόμαχοι σε μια περίοδο που κλείνει δεν ήταν έτοιμοι και δεν είχαν καμία δυνατότητα να διαρθρώσουν τον αγροτικό μας τομέα. Με την ενίσχυση που κάναμε στους νέους αγρότες, με την πολιτική των νέων αγροτών, με την ενίσχυση της πρώτης εγκατάστασης, αλλά και με τη δυνατότητα που τους δίνεται της πρόσβασης, που ο παλιός δεν είχε, στις ποσοστώσεις -που σήμερα υπάρχει απαγόρευση- στα χαμηλά επιτόκια, στην αγορά της γης με μηδενικά επιτόκια, δίνεται ουσιαστικά η δυνατότητα να ανανεώσουμε τον αγροτικό μας πληθυσμό.
Η ανανέωση αυτή του αγροτικού πληθυσμού δίνει τη δυνατότητα ναμπορούμε να πούμε ότι θα μπούμε σε νέες μεθόδους καλλιέργειας να πάμε σε εναλλακτικές μορφές καλλιέργειας. Γιατί στόχος μας είναι η ποιοτική γεωργία.
Ξέρουμε πολύ καλά ότι σήμερα, στην εποχή των ανοικτών συνόρων, που δεν υπάρχει φραγμός στα εμπορικά σύνορα, εκείνο που μπορεί να δώσει μέλλον στον αγροτικό μας τομέα είναι η ποιότητα των προϊόντων μας. Και η ποιότητα των προϊόντων μας έρχεται μέσα από μεθόδους και υποδομές που μπορούν πράγματι να κερδίσουν αυτές τις αγορές.
Πρώτα πηγαίνουμε στο ανθρώπινο δυναμικό, στον παράγοντα άνθρωπο και του δίνουμε τη δυνατότητα της εγκατάστασης και στη συνέχεια στο τρίτομέτρο, που θεωρώ ότι είναι πάρα πολύ βασικό, γιατί αυτό που προέχει σήμερα σε αυτήν την εποχή είναι πράγματι να πάμε στη γνώση, να γίνουμε, αν θέλετε, γνώστες των νέων τεχνολογιών.
'Ολοι προερχόμαστε από αγροτικές οικογένειες. Παλαιότερα στηναγροτική εκμετάλλευση παρέμενε μόνο εκείνος που θεωρούσε η οικογένεια ή αρχηγός της οικογένειας ότι δεν μπορούσε ούτε να πάει στο σχολείο ούτε ακόμη να πάει μέχρι την πόλη να μάθει μία τέχνη. Παρέμενε στην οικογένεια εκείνος που ήταν ο πιο καθυστερημένος. Το λέω αυτό με μεγάλη πικρία, αλλά έτσι ήταν και εκεί είχαμε στήσει όλο μας τον αγροτικό τομέα.
Εκείνο που πρέπει να κάνουμε σήμερα είναι να εκπαιδεύσουμε αυτούς τους νέους ανθρώπους. Θεωρώ ότι με το νόμο και τη δυνατότητα που δίνεται μέσα από την εταιρεία "Δήμητρα", της κατάρτισης και της εκπαίδευσης των αγροτών, μπορούμε να είμαστε έτοιμοι γι'αυτό το άλμα που θέλουμε να κάνουμε, δηλαδή, της ποιοτικής γεωργίας, εκείνων των παραγομένων προϊόντων που θα μπορούν να κερδίζουν την αγορά.
Κυρίες και κύριοι συνάδελφοι, θα ήθελα να κάνω μία τελευταίαπαραίνεση στους συναδέλφους της Νέας Δημοκρατίας.
Είναι αλήθεια ότι όταν μιλάμε για εθνικό προϊόν, χρειάζεται μία εθνική συνεννόηση. Εμείς κάναμε αυτήν την προσπάθεια και την κάνουμε καθημερινά και με νομοθετικό πλαίσιο.
Οι διεπαγγελματικές οργανώσεις είναι αυτές που μπορούν πράγματι ναδιαμορφώσουν την εθνική συνεννόηση σε εθνικό επίπεδο, όπως κάναμε και στις μεταποιητικές επιχειρήσεις του καπνού. Είμαστε έτοιμοι σήμερα να δημιουργήσουμε μετά από το νομικό πλαίσιο και τη συμφωνία η οποία γίνεται καθημερινά με τους εμπλεκόμενους φορείς, τη διεπαγγελματική για το βαμβάκι. Αυτή η διεπαγγελματική για το βαμβάκι, που πιστεύουμε ότι θα έχει πολύ γρήγορα τη γενική της συνέλευση, θα είναι ο διαπραγματευτής με την Κυβέρνηση για εκείνα τα μέτρα που πρέπει να πάρουμε από τώρα για την επόμενη καλλιεργητική περίοδο. Και από σήμερα έχουν αρχίσει ήδη οι διαδικασίες για το ποια θα είναι τα μέτρα που θα πάρουμε την επόμενη καλλιεργητική περίοδο σε ό,τι αφορά την καλλιέργεια.
Το δεύτερο που θέλω να πω είναι ότι αυτήν τη στιγμή ετοιμάζεταιυπουργική απόφαση που θα καθορίσει το μεγάλο θέμα του ελέγχου της παραγωγής και σε ό,τι αφορά την καλλιέργεια και την ανατιμημένη σοδειά, αλλά και πάνω απ'όλα την παραλαβή που γίνεται στα εκκοκκιστήρια.
Ξέρετε ότι έχει μία μεγάλη συζήτηση και διαχέεται παντού ότι αυτήν τη στιγμή υπάρχει μία μεγάλη κομπίνα γύρω από το βαμβάκι. Εγώ δεν είμαι έτοιμος να μιλήσω για κομπίνα. Εκείνο που μπορώ να πω είναι ότι αυτή τη στιγμή προετοιμαζόμαστε και μαζί με όλους τους παραγωγούς, τις εκκοκκιστικές επιχειρήσεις, με όλα τα εμπλεκόμενα μέρη, να διαμορφώσουμε ένα πλαίσιο να σταματήσει αυτή η συζήτηση, η οποία δεν θα οδηγήσει πουθενά, γιατί εκείνο που κάνουμε κάθε μέρα είναι να διαμορφώνουμε όρους και προϋποθέσεις, αυτήν τη μεγάλη στήριξη που έχει το βαμβάκι, αυτόν τον τρόπο που έχει μέσα από τις ελλειμματικές πληρωμές να το μετατρέψουμε και να πάει σε άλλο σύστημα. Τότε, λοιπόν, δεν θα έχουμε προσφέρει έργο ούτε στην εθνική μας οικονομία ούτε στις περιφέρειες ούτε στους αγρότες, αλλά γενικότερα, αν θέλετε, δεν θα έχουμε πετύχει εκείνους τους στόχους που μας δίνουν τη δυνατότητα να μιλάμε ότι ανοίγουμε το νέο αιώνα με μία νέα τακτική, με μία νέα συναίνεση. Και νομίζω ότι σε αυτόν τον τομέα υπάρχει η δυνατότητα γι'αυτήν τη συναίνεση, αφού όλοι μας λέμε ότι είναι εθνικό προϊόν. Ευχαριστώ.
(Χειροκροτήματα από την πτέρυγα του ΠΑ.ΣΟ.Κ.)
ΠΡΟΕΔΡΕΥΩΝ (Κωνσταντίνος Βρεττός): Ο Κοινοβουλευτικός Εκπρόσωπος της Νέας Δημοκρατίας κ. Ευάγγελος Μπασιάκος έχει το λόγο για είκοσι λεπτά. 
ΕΥΑΓΓΕΛΟΣ ΜΠΑΣΙΑΚΟΣ: Κυρίες και κύριοι συνάδελφοι, πρώτα-πρώτα, θέλωνα εκφράσω τη μεγάλη μου χαρά, που βλέπω τόσο μεγάλη παρουσία συναδέλφων και ιδιαίτερα νέων συναδέλφων στη σημερινή συνεδρίαση, που είναι, νομίζω, πρωτόγνωρη για συζήτηση επερώτησης στη Βουλή. Να θεωρήσω ότι είναι μία καλή αρχή για την παρακολούθηση από τους συναδέλφους πολύ σημαντικών θεμάτων, όπως είναι σήμερα το θέμα που συζητούμε για το βαμβάκι ή γενικότερα για τα θέματα της γεωργίας και ειδικότερα ότι θα είναι μία καλή αρχή για την ενημέρωση και των Βουλευτών των αστικών κέντρων γύρω από τα πολύ σοβαρά ζητήματα που απασχολούν την ελληνική περιφέρεια.
Η Νέα Δημοκρατία, όπως είναι γνωστό, κατέθεσε αυτήν την επερώτηση, η οποία είναι η δεύτερη επερώτηση που καταθέτει σ' αυτήν την περίοδο και βεβαίως σε αυτήν τη Σύνοδο της Βουλής, ακριβώς γιατί θέλησε να δείξει το ενδιαφέρον της παρατάξεώς μας ως προς τα σοβαρά ζητήματα που αντιμετωπίζει η ελληνική περιφέρεια και ειδικότερα οι βαμβακοπαραγωγοί της χώρας.
Το λέω αυτό γιατί ειδικά η καλλιέργεια του βαμβακιού αντιμετωπίζει τα τελευταία χρόνια, ειδικότερα τα τελευταία επτά χρόνια, τη μεγαλύτερη κρίση της, ως αποτέλεσμα λαθών και παραλείψεων της Κυβέρνησης του ΠΑ.ΣΟ.Κ.
Είναι εύγλωττα τα στοιχεία τα οποία ακούστηκαν και από τους προλαλήσαντες επερωτώντες Βουλευτές συναδέλφους, ως προς τη διαμόρφωση της τιμής του βάμβακος και κατ' επέκταση του εισοδήματος των βαμβακοπαραγωγών τα τελευταία χρόνια.
Ακούσατε ένα συγκριτικό στοιχείο το οποίο είναι καταλυτικό νομίζω,ότι ενώ η τιμή του βάμβακος από το 1988-1989 διπλασιάστηκε και από 139 δραχμές έφθασε τις 280 δραχμές το 1993, όταν έφυγε η Νέα Δημοκρατία από την Κυβέρνηση, τα επόμενα χρόνια αυξομειώθηκε, για να φθάσει σήμερα σε τιμή πολύ κατώτερη και από την τιμή του 1993.
Βλέπετε λοιπόν, ότι υπάρχει μια διαχρονική μείωση του εισοδήματος των βαμβακοκαλλιεργητών, χωρίς οι καλλιεργητές αυτοί να έχουν οποιαδήποτε εναλλακτική λύση καλλιέργειας, για να αποκομίσουν ένα ικανοποιητικό εισόδημα και να ανταπεξέλθουν στα τεράστια προβλήματα, λόγω της κατακόρυφης αύξησης του κόστους παραγωγής.
Μας είπατε ορισμένα επιχειρήματα, κύριε Υφυπουργέ, και απορώ με τη θεμελίωση που κάνατε, γιατί μέχρι πριν λίγο καιρό ήσασταν στα έδρανα της Βουλής, ήσασταν απλός Βουλευτής και θεωρώ ότι είχατε πολύ καλή γνώση των θεμάτων και ήλπιζα ότι δεν θα είχατε προκατάληψη μιας και τώρα αναλάβατε τα καθήκοντά σας ως μέλος της Κυβέρνησης.
Μας είπατε ότι η διαπραγμάτευση των τελευταίων ετών ευθύνεται σεμεγάλο βαθμό για τη σημερινή εικόνα που παρουσιάζει ο τομέας του βάμβακος. Κάνατε ένα λάθος και είπατε: "Τι να κάνουμε, εμείς υπογράψαμε την GATT στις 15 Δεκεμβρίου 1993". Σας θυμίζω ότι διαπραγματευτής από την ελληνική πλευρά δεν ήταν ο αρμόδιος Υπουργός Γεωργίας, αλλά ήταν ο αναρμόδιος Γενικός Γραμματέας του Υπουργείου Εξωτερικών ο αείμνηστος Κρανιδιώτης. Η Κυβέρνηση απαξίωσε να στείλει ως εκπρόσωπό της τον Υπουργό Γεωργίας, μιας και τα περισσότερα θέματα τα οποία διακυβεύονταν και για τα οποία υποτίθεται πως η ελληνική πλευρά θα έπρεπε να δώσει βάρος, ήταν τα θέματα της ελληνικής γεωργίας.
Τότε λοιπόν, παρά τα όσα λέτε εσείς, ότι ήταν κακές οι εξελίξεις των διαπραγματεύσεων επί Νέας Δημοκρατίας, που εν πάση περιπτώσει απεχώρησε από την εξουσία τον Οκτώβριο του 1993, ο 'Ελληνας διαπραγματευτής, ο αείμνηστος Κρανιδιώτης, τηλεγράφησε στην ελληνική Κυβέρνηση τότε λέγοντας ότι είναι πολύ θετικές οι ρυθμίσεις της GATT, γι' αυτό και θα τις ψήφιζε και θα τις αποδεχόταν.
Ποιος, λοιπόν, έχει δίκιο; Ο αείμνηστος Κρανιδιώτης ή εσείς ο οποίος λέτε ότι ήταν αποτυχημένες οι διαπραγματεύσεις της Νέας Δημοκρατίας και ότι αναγκαστήκατε να υπογράψετε; Ο Κρανιδιώτης δεν είχε πει ότι ήταν κακές οι διαπραγματεύσεις ή ότι ήταν κακή η ρύθμιση και αναγκαζόσασταν να την αποδεχτείτε. Είχε δηλώσει κατηγορηματικά -τα τηλεγραφήματαυπάρχουν- ότι οι ρυθμίσεις της GATT ήταν θετικές και γι' αυτό τις αποδεχτήκατε.  Αυτά τα είπε σε αναφορά του προς τον αρμόδιο Υπουργό, τον κ. Παπούλια τότε.
(Στο σημείο αυτό την Προεδρική 'Εδρα καταλαμβάνει η Δ' Αντιπρόεδροςτης Βουλής κ. ANNA ΜΠΕΝΑΚΗ-ΨΑΡΟΥΔΑ)Bλέπετε, λοιπόν, ότι δεν έγιναν κακές διαπραγματεύσεις από την ελληνική Κυβέρνηση. Απλώς εσείς δεν αξιοποιήσατε δυνατότητες που σας παρείχε η δική μας διαπραγμάτευση, η δική μας παρουσία στα αρμόδια κοινοτικά όργανα, που διασφάλιζε ειδικότερα τα μεσογειακά προϊόντα. Θυμάμαι ότι στην τελευταία διαπραγμάτευση της Κυβερνήσεως της ΝέαςΔημοκρατίας, που είχα την τιμή και εγώ να εκπροσωπώ την ελληνική πλευρά, με τον Υπουργό Εξωτερικών κ. Παπακωνσταντίνου τότε και τον Υπουργό Γεωργίας κ. Κοσκινά, εξασφαλίσαμε δέσμευση της Ευρωπαϊκής 'Ενωσης ότι τα μεσογειακά προϊόντα, άρα και τα προϊόντα ελληνικού ενδιαφέροντος, θα εξαιρεθούν από τους περιορισμούς της GATT. Μία δέσμευση την οποία δεν αξιοποιήσατε, δεν επικαλεσθήκατε καν τα επόμενα χρόνια, με αποτέλεσμα ναέχουμε σήμερα αυτήν την πάρα πολύ δυσάρεστη εξέλιξη για το εισόδημα των αγροτών και ειδικότερα των βαμβακοκαλλιεργητών.
Αναφέρθηκαν όλοι οι προλαλήσαντες -και εγώ- στη διαχρονική εξέλιξη των τιμών του βάμβακος, για να σας πείσουμε ότι ο βαμβακοπαραγωγός δεν αντέχει το τεράστιο κόστος παραγωγής και δεν μπορεί να αποκομίσει ένα λογικό κέρδος. Σύμφωνα με τα στοιχεία τα οποία σας παρουσιάζουμε, το ακαθάριστο εισόδημα, τα ακαθάριστα έσοδα από το βαμβάκι είναι μεγαλύτερα από το τίμημα του προϊόντος μαζί με την κοινοτική επιδότηση. Δηλαδή, η καλλιέργεια του βάμβακος καταντάει φέτος ζημιογόνος.
Και ερωτάται: Υπάρχει μία εναλλακτική λύση καλλιέργειας, ώστε οαγρότης του βάμβακος, ο καλλιεργητής του βάμβακος να έχει μια δυνατότητα να προσφύγει σε μία άλλη καλλιέργεια ή περιορίζεται οποιαδήποτε δυνατότητα καλλιέργειας για οποιοδήποτε άλλο τέως δυναμικό προϊόν, τέως δυναμικής καλλιέργειας και τον έχετε εγκλωβίσει στο βαμβάκι, ώστε να αναγκάζεται να διεκδικεί την καλλιέργεια περισσοτέρων, ει δυνατόν, στρεμμάτων;Μας είπατε προηγουμένως ότι αυξήθηκε η καλλιέργεια. Πράγματι συνέβη αυτό. Γιατί συνέβη αυτό τα τελευταία αυτά χρόνια, που κυβερνάτε; Γιατί σε κανένα άλλο προϊόν, ακριβώς γιατί και στα άλλα προϊόντα έχετε διαπράξει τα ίδια τραγικά λάθη που έχετε διαπράξει και στον τομέα του βάμβακος, δεν παρέχεται οποιαδήποτε λύση, οποιαδήποτε εναλλακτική δυνατότητα καλλιέργειας;Διότι τα μέτρα σας για το βαμβάκι, τα μέτρα περιορισμού της καλλιέργειας για το βαμβάκι, που ελήφθησαν πολύ πρόωρα, κατά τρόπο απαράδεκτο και πρωτοφανή για τα χρονικά των διαπραγματεύσεων, έρχονταισε συνέχεια δικών σας υποχωρήσεων, εθνικών απαράδεκτων υποχωρήσεων, για παράδειγμα στην καλλιέργεια του σκληρού σιταριού.
Ο Υπουργός Γεωργίας δήλωσε -και το δήλωσε και στη Βουλή τελευταίαότι είναι επαρκείς οι εκτάσεις, οι οποίες καλλιεργούνται με βαμβάκι και οι οποίες εξασφαλίζονται και στηρίζονται από κοινοτικούς πόρους, όταν η δυνατότητα που είχαμε επί Νέας Δημοκρατίας για την καλλιέργεια των εννέα εκατομμυρίων τριακοσίων χιλιάδων στρεμμάτων περιορίστηκε επί των δικών σας ημερών, επί της δικής σας Κυβέρνησης στα έξι εκατομμύρια εκατόν εβδομήντα χιλιάδες στρέμματα.
Αυτή η δέσμευση του Υπουργού να περιορίσουμε τα στρέμματα σε έξι εκατομμύρια εκατόν εβδομήντα χιλιάδες, που μας αποκλείουν τη δυνατότητα καλλιέργειας σκληρού σιταριού με κοινοτικές επιδοτήσεις, είναι εκείνη η οποία έχει οδηγήσει στο αδιέξοδο, όταν την πρώτη χρονιά εφαρμογής του μέτρου αυτού, τη φετινή χρονιά, έχουμε ήδη  υπερβεί το πολύ χαμηλό αυτό όριο καλλιέργειας σκληρού σιταριού.
Βλέπετε, λοιπόν, ότι έχετε δημιουργήσει έναν ασφυκτικό κλοιό στο εισόδημα του αγρότη με δική σας ευθύνη, όταν μάλιστα κατά τη διάρκεια των διαπραγματεύσεων, την κρίσιμη περίοδο των διαπραγματεύσεων και των συζητήσεων, βγαίνει ο Υπουργός και λέει ότι είναι θετικές οι προτάσεις. Το είπε και για το βαμβάκι.
Είναι καταγεγραμμένα στα Πρακτικά αυτά που είπε ο Υπουργός Γεωργίαςκατά τρόπο απαράδεκτο και πρωτοφανή, όταν ακόμη συνεχίζονται οι διαπραγματεύσεις. Είναι γνωστό ότι ακόμη δεν έχει υπογραφεί ο νέος κανονισμός για το βαμβάκι, κύριε Υφυπουργέ της Γεωργίας. Και βγαίνει ο κύριος Υπουργός Γεωργίας και μας λέει εδώ κατά τρόπο απαράδεκτο και πρωτόγνωρο ότι είναι θετικές οι ρυθμίσεις για το βαμβάκι και ότι πρέπει να τις στηρίξουμε.
Και έρχεσθε και εσείς εδώ και επαναλαμβάνετε αυτό που λέγατε και παραμονές των εκλογών, αυτή είναι η αλήθεια, ότι είναι θετική η εξέλιξη του περιορισμού των στρεμμάτων, του περιορισμού της καλλιέργειας για το βαμβάκι, χωρίς όμως να παρέχεται στον αγρότη οποιαδήποτε εναλλακτική λύση καλλιέργειας, για να μπορέσει να επιβιώσει.
Η προηγούμενη ηγεσία  ευθύνεται για τη λήψη των μέτρων αυτών. Γιατί πράγματι δεν ευθύνεσθε εσείς. Εσείς ευθύνεσθε, γιατί υπερασπίζεστε μία απαράδεκτη πολιτική που ξεκίνησε από την προηγούμενη πολιτική ηγεσία.  Και έρχεσθε και μας λέτε ότι "παύεται να καλλιεργείται το βαμβάκι", χωρίς όμως να μας εξηγείτε τι θα κάνει ο αγρότης με τα στρέμματα, τα οποία πλέον δεν μπορεί να καλλιεργήσει με βαμβάκι.
Και εδώ έχουμε και μία σοβαρή αντίφαση. 'Οταν πρωτοπάρθηκαν τα μέτρα του περιορισμού της καλλιέργειας, χωρίς να σας τα επιβάλει κανείς -καμμία Ευρωπαϊκή 'Ενωση, καμία Ευρωπαϊκή Επιτροπή, κανένα κοινοτικό όργανο δενσας επέβαλε τη μείωση της καλλιέργειας για το βαμβάκι στη χώρα μας πήρατε-τα μέτρα αυτά πολύ πρόωρα -όπως σας είπα- και κατά τρόπο απαράδεκτο.
Είχατε δηλώσει ότι αποβλέπετε στη μείωση της καλλιέργειας τουβάμβακος κατά εφτακόσιες χιλιάδες στρέμματα, χωρίς την ίδια στιγμή, όπως θα υποχρεούστε άλλωστε, να εξηγήσετε τι θα γίνουν τα εφτακόσιες χιλιάδες στρέμματα, τι θα γίνουν οι καλλιεργητές, οι μικροκαλλιεργητές, οι οποίοι με τα εφτακόσιες χιλιάδες στρέμματα επιβίωναν. Τι θα καλλιεργήσουν;Εγώ σας ρωτάω ευθέως να μας πείτε σήμερα, μια και φαίνεστε υπερασπιστής και υπέρμαχος αυτών των μέτρων, των απαράδεκτων μέτρων, που η Νέα Δημοκρατία πολύ καλά έκανε και δήλωσε ότι θα τα καταργούσε, αν γινόταν Κυβέρνηση, τι θα κάνουν με τα στρέμματα αυτά οι αγρότες. Να μας το πείτε και να δικαιολογήσετε την απόφασή σας, τη διατήρηση αυτής της απόφασης για τον περιορισμό των στρεμμάτων.
Ενώ όμως αρχικά είχατε ταχθεί και εσείς και οι συνάδελφοί σας, οι κυβερνητικοί παράγοντες γενικότερα, υπέρ της απόφασης για τον περιορισμό των στρεμμάτων, ήρθατε λίγο αργότερα, ακριβώς γιατί αντιμετωπίζετε σοβαρές αντιδράσεις από τον αγροτικό χώρο και απαλύνατε την αυστηρότητα των μέτρων αυτών, με το να τροποποιείτε διαρκώς, να ανακαλείτε τα μέτρα σας, να παίρνετε αλλοπρόσαλες αποφάσεις, οι οποίες οδηγούσαν σε τελείως διαφορετικό αποτέλεσμα και συμπέρασμα και να εκτίθεστε για την προχειρότητα, με την οποία αντιμετωπίζετε το σοβαρό πρόβλημα της βαμβακοκαλλιέργειας.
Aρκεί να σας πω και να ενημερώσω και το Σώμα και τους συναδέλφους ότι είναι πρωτόγνωρο μέσα σε δύο μήνες να έχει τροποποιηθεί τέσσερις φορές η απόφασή σας.
Η πρώτη απόφαση μιλούσε για περιορισμούς. Και πραγματικά με βάσηκάποια στοιχεία που σας έδωσαν ορισμένοι υπηρεσιακοί παράγοντες που και αυτοί αντέφασκαν με τα στοιχεία που σας έδιναν - άλλα σας έδινε ο Οργανισμός Βάμβακος και άλλα το Υπουργείο Γεωργίας- είχατε φτάσει σε κάποιους περιορισμούς με κάποιους μέσους όρους.
Πρώτα μας μιλήσατε για μέσο όρο της πενταετίας. 'Ηρθατε μετά από λίγο σε νεότερη απόφασή σας να μας πείτε για μέσο όρο της τριετίας. Η τρίτη απόφασή σας στο ίδιο μικρό χρονικό διάστημα αφορούσε την εξαίρεση από τους περιορισμούς των καλλιεργητών μέχρι διακοσίων στρεμμάτων.
Η τέταρτη απόφασή σας ήταν εκείνη που αφορούσε την εξαίρεση εκείνων των καλλιεργητών που είχαν εξωγεωργικό εισόδημα ένα εκατομμύριο ή και λίγο παραπάνω και η επόμενη απόφασή σας, η πέμπτη κατά σειρά ήταν η κωδικοποίηση των προηγούμενων αποφάσεών σας, η οποία όμως άφηνε ένα παραθυράκι ότι θα υπάρξει και νέα τροποποίηση ανάλογα με την εφαρμογή του μέτρου.
'Εχετε, λοιπόν, σε πάρα πολύ μικρό χρονικό διάστημα από τονΙανουάριο μέχρι τον Απρίλιο ουσιαστικά πέντε αποφάσεις. Και τώρα μας προαναγγέλλετε ότι θα υπάρξει και νέα απόφαση που θα τροποποιεί τις προηγούμενες. Αυτή η απαράδεκτη εικόνα των αλληλοαναιρούμενων αποφάσεών σας που αποδεικνύει ότι δεν έχετε μία στρατηγική στον τομέα του βάμβακος και ότι, εν πάση περιπτώσει, δεν αντιμετωπίζετε με τη δέουσα υπευθυνότητα τον αγρότη και το βαμβακοκαλλιεργητή οδήγησε σε σύγχυση τον παραγωγό της ελληνικής περιφέρειας, ο οποίος δεν ήξερε τι θα κάνει. Δεν ήξερε πόσα στρέμματα δικαιούται να καλλιεργήσει και γιατί να τα καλλιεργήσει.
Και βεβαίως τις αποφάσεις αυτές τις πήρατε σε μία περίοδο που περίπου είχε ολοκληρωθεί η προετοιμασία για την καλλιέργεια του βάμβακος. Και ξέρετε και σεις και ο συνάδελφός σας από τη Θεσσαλία, ότι είναι απαράδεκτο να τροποποιούμε αποφάσεις βάμβακος που αναφέρονται σε καλλιεργητική περίοδο κατά την οποία η έναρξη της καλλιέργειας είναι τον Ιανουάριο και η σπορά τελειώνει το μήνα Απρίλιο ή το μήνα Μάρτιο. Αυτά τα πράγματα είναι απαράδεκτα.
Οι αγρότες είχαν νοικιάσει χωράφια, είχαν προμηθευτεί τα εφόδια, είχαν πληρώσει τα ενοίκια, είχαν υποβληθεί σε δαπάνες και κανείς από την Κυβέρνηση δεν ευαισθητοποιήθηκε να σκεφτεί τι θα γίνει με τους αγρότες εκείνους οι οποίοι είχαν προετοιμαστεί και δεν είχαν τη δυνατότητα πλέον να καλλιεργήσουν εκείνα που είχαν προγραμματίσει και για τα οποία είχαν προετοιμαστεί με δική σας αποκλειστικά ευθύνη.
Οι νεότερες τροποποιήσεις είναι βέβαιο, κύριε Υφυπουργέ, ότι δίνουν περισσότερες ευκαιρίες καλλιέργειας και κατά μία εκδοχή ενδεχομένως ναοδηγήσουν σε αύξηση της καλλιέργειας σε σχέση με την περσινή περίοδο. Και ερωτάται εύλογα κανείς: Μα πότε είχατε δίκιο; 'Οταν μας λέγατε ότι πρέπει να περιοριστεί η καλλιέργεια κατά επτακόσιες χιλιάδες στρέμματα ή τώρα που αποδεικνύεται ότι από την τροποποίηση των μέτρων σας και για προεκλογικούς λόγους η καλλιέργεια ενδεχομένως να αυξηθεί και να υπερβεί και τα τέσσερα εκατομμύρια τριακόσιες χιλιάδες στρέμματα;Και βέβαια οι αγρότες σπεύδουν να εξασφαλίσουν κάποια στρέμματα καλλιέργειας γιατί φοβούνται ότι με την ίδια αλλοπρόσαλλη και απαράδεκτη πολιτική σας ενδεχομένως να τους επιβάλετε νέους περιορισμούς του χρόνου και άρα προσπαθούν να εξασφαλίσουν κάτι, ό,τι μπορούν.
Μας είπατε βέβαια ότι οι αποφάσεις αυτές όπως κωδικοποιούνται σε ενιαία απόφαση - φαντάζομαι την Πέμπτη να είναι και η τελική απόφασή σαςθα εφαρμοστούν για μία χρονιά. Γνωρίζουν όμως ότι γενικώς φαίνεστε ανακόλουθοι σε εκείνα στα οποία εξαγγέλλετε και δηλώνετε. Φοβούνται ότι αυτή η απόφαση μπορεί να ισχύσει και του χρόνου. Και εν πάση περιπτώσει δεν είχατε την τόλμη να ομολογήσετε το λάθος σας και να πείτε ότι αφού φέτος δεν θα εφαρμοστεί ο νέος κανονισμός, αλλά προφανώς θα εφαρμοστούν τα μέτρα που ισχύουν από το 1995 με τον άλλο καταστροφικό κανονισμό που ρυθμίζει το βαμβάκι, προφανώς δεν υπάρχει ανάγκη περιορισμού ή λήψης τέτοιων περιοριστικών μέτρων που οδηγούν στο σημερινό αδιέξοδο τους βαμβακοκαλλιεργητές.
Και ενώ γνωρίζετε ότι ακόμα και σήμερα που μιλάμε δεν έχει οριστικοποιηθεί η διαπραγμάτευση και πήγε για το επόμενο συμβούλιο- άλλωστε αυτές τις μέρες συζητούνται άλλα ζητήματα στο Συμβούλιο Υπουργών Γεωργίας- εμμένετε στην απόφασή σας αυτή την οποία ανακαλείτε εν μέρει με νεότερες αποφάσεις.
Αν κάποιος συνάδελφος σας ζήτησε να τροποποιήσετε την απόφαση αυτή προφανώς σας ζήτησε να την καταργήσετε ή να τη βελτιώσετε όχι να τη χειροτερεύσετε. Μη διερωτάστε, λοιπόν, γιατί συνάδελφοι ή γιατί και η Νέα Δημοκρατία και ο Αρχηγός μας ο κ. Καραμανλής είχε δηλώσει τότε ότι θα καταργήσουμε την απόφαση. Ο λόγος είναι ακριβώς για να αποδεσμεύσουμε τον αγρότη από τους απαράδεκτους αυτούς περιορισμούς.
Και βεβαίως θα μας θέσετε το ζήτημα των πόρων και θα μας πείτε ότιδεν εξασφαλίσαμε πολλούς πόρους για το βαμβάκι γι' αυτό είμαστε υποχρεωμένοι να προβούμε σε περιορισμούς. Θα μας το πείτε αυτό και είναι εύλογο το ερώτημά σας και η τοποθέτησή σας αυτή.
Εγώ θα διερωτηθώ όμως και θα σας πω για ποιο λόγο, αβασάνιστα καιχωρίς καμία αντίρρηση, αποδέχεστε μειώσεις συνεχώς σε σημαντικές καλλιέργειες της χώρας μας; Και αναφέρθηκα στο σκληρό σιτάρι προηγουμένως, προσθέτω και το ελαιόλαδο τώρα, όπου κατά τον ίδιο απαράδεκτο τρόπο ο Υπουργός της Γεωργίας εδήλωνε ότι είναι επαρκείς οι ποσότητες που στηρίζονται σε κοινοτικές επιδοτήσεις των τετρακοσίων είκοσι χιλιάδων τόνων, όταν την πρώτη χρονιά εφαρμογής και πάλι είχαμε τεράστια υπέρβαση και κατεγράφησαν από τις αρμόδιες υπηρεσίες του Υπουργείου της Γεωργίας ποσότητες εξακοσίων χιλιάδων τόνων. Είχαμε 50% υπέρβαση της παραγωγής. Ανάλογα αποτελέσματα έχουμε και σε άλλες καλλιέργειες.
Υποχωρείτε, λοιπόν, σε πολύ μικρότερες ποσότητες παραγωγής που επιδοτούνται ή σε πολύ μικρότερες εκτάσεις καλλιέργειας που στηρίζονται με κοινοτικές επιδοτήσεις και δεν προβάλλετε καμία αξίωση και δεν διεκδικείτε καμία αντιστάθμιση και κανένα αντάλλαγμα. Γι' αυτό σας ψέγουμε. Θα μπορούσατε κάλλιστα να πείτε ότι υποχωρούμε από μία καλλιέργεια, αν αυτή είναι η πολιτική μας ή αν αυτή είναι η πολιτική της Ευρωπαϊκής 'Ενωσης, αλλά κερδίζουμε κάποιο αντάλλαγμα, κάποια αντιστάθμιση, όταν επί Νέας Δημοκρατίας είναι βέβαιο ότι οι μειώσεις αντικαθίσταντο κατά ποσοστό 100% από άλλες επιδοτήσεις και από άλλη στήριξη. 'Ετσι είναι.
Και δεν μπορεί να ανεχθεί κανείς τον Πρωθυπουργό τον κ. Σημίτη ή τους αρμόδιους κυβερνητικούς παράγοντες να μας λένε παραμονές των εκλογών ότι επέτυχαν σημαντικά οφέλη για την ελληνική γεωργία με τη διαπραγμάτευση της "Ατζέντα 2000" και κερδίσαμε επτάμισι τρισεκατομμύρια ή εννιάμισι τρισεκατομμύρια ή δώδεκα τρισεκατομμύρια δραχμές για τα επόμενα χρόνια. Αυτά μας έλεγαν οι κυβερνητικοί παράγοντες προεκλογικά, προφανώςπροσθέτοντας στους πόρους και άλλους πόρους για την περιφερειακή ανάπτυξηκαι θριαμβολογούσαν λέγοντας ότι είχαμε πετύχει όλους μας τους στόχους και ότι οι αγρότες θα έχουν βελτίωση του εισοδήματός τους και του βιοτικού τους επιπέδου.
Πραγματικά ο αγρότης διερωτάται, όταν έχουμε τέτοια μεγάλη επιτυχίαστο εξωτερικό, όταν έχουμε τόσο μεγάλα οφέλη από τη διαπραγμάτευσητου ΠΑΣΟΚ και του κ. Σημίτη πολύ πρόσφατα, τους τελευταίους μήνες, για τα αγροτικά προϊόντα, πώς συμβαίνει και όλα τα αγροτικά προϊόντα, όλες οι δυναμικές καλλιέργειες της χώρας μας να έχουν τόσο άσχημη προοπτική για τα επόμενα χρόνια; Πώς γίνεται και όλα τα βασικά αγροτικά προϊόντα έχουν χαμηλές τιμές και το εισόδημα των αγροτών μειώνεται ραγδαία τα τελευταία χρόνια; Ειδικότερα τα τελευταία τρία ή τέσσερα χρόνια έχει μειωθεί κατά 12%. Δεν μπορεί να δοθεί καμία εξήγηση. Ούτε μπορείτε εδώ να δεσμευτείτε ότι κάποιο από τα αγροτικά προϊόντα θα έχει καλύτερη εξέλιξη μετά τις "επιτυχείς" διαπραγματεύσεις, κατά τα λεχθέντα του κυρίου Πρωθυπουργού, τα επόμενα χρόνια.
Μας λέτε εδώ ότι το βαμβάκι θα έχει μείωση της τιμής ή μείωση της καλλιέργειας, χωρίς να μας δίνετε μία διέξοδο για τα υπόλοιπα στρέμματα.  Κάτι ανάλογο θα συμβεί με το σκληρό σιτάρι, που λόγω υπέρβασης της καλλιέργειας, όπως σας είπα, θα έχει πολύ μικρότερη στρεμματική ενίσχυση τα επόμενα χρόνια. Κάτι ανάλογο γίνεται με το ελαιόλαδο, όπου υπάρχει μειωμένη ποσότητα στήριξης από κοινοτικούς πόρους και θα είναι ακόμα δυσμενέστερη η ρύθμιση αν ισχύσει η πρόταση της επιτροπής, που αδιαμαρτύρητα την αποδέχεσθε, για τη μετατροπή του τρόπου κατανομής των επιδοτήσεων κατά δένδρο.
Τι θα συμβεί; Θα σας πω μόνο για τα τρία αυτά βασικά προϊόντα, να μην αναφερθώ ούτε στον καπνό ούτε στα οπωροκηπευτικά ούτε σε μία σειρά άλλα κρίσιμα προϊόντα στις περιφέρειες και προφανώς στα κτηνοτροφικά προϊόντα. Βλέπετε, λοιπόν, ότι υπάρχει ένα αδιέξοδο. Από τη μια μεριάθριαμβολογείτε ότι πετύχατε στις Βρυξέλλες σημαντικά οφέλη από τη διαπραγμάτευση και από την άλλη πλευρά οι αγρότες βλέπουν το εισόδημάτους να συρρικνώνεται από τη μία μέρα στην άλλη, από τη μία χρονιά στην άλλη, την ίδια στιγμή που το κόστος παραγωγής αυξάνεται ραγδαία και η Κυβέρνηση αρνείται να λάβει συγκεκριμένα μέτρα συμβατά προς τους κοινοτικούς κανονισμούς και τις κοινοτικές δεσμεύσεις, μείωση του κόστους παραγωγής και μείωση των επιβαρύνσεων ακόμα και από την Αγροτική Τράπεζα. Μας είπατε προηγουμένως, κύριε Υφυπουργέ, ότι μειώθηκαν τα επιτόκια.  Τα επιτόκια επί των ημερών σας -της Αγροτικής Τράπεζας εννοώ- είναι αυξημένα κατά τρεις ή τέσσερις μονάδες σε σχέση με τα επιτόκια δανεισμού των εμπορικών τραπεζών, παρά το γεγονός ότι το επιτόκιο της Αγροτικής Τράπεζας ενισχύεται και στηρίζεται από τον κρατικό προϋπολογισμό κατά δύο τουλάχιστον μονάδες. Δώστε μας μία εξήγηση γι' αυτήν τη μεγάλη διαφορά μεταξύ του επιτοκίου των εμπορικών τραπεζών και του επιτοκίου της Αγροτικής Τράπεζας;Μας είπατε για τις ρυθμίσεις στις οποίες προχώρησε η Κυβέρνηση για ταχρέη των αγροτών. Εγώ, λοιπόν, θα σας θυμίσω ότι για πολλοστή φορά -εικοστή ίσως φορά- η Κυβέρνηση προχωρεί σε ρύθμιση χρεών που όμως είναι εξωπραγματική, δεν είναι ρεαλιστική ρύθμιση, γι'αυτό και δεν υπάγονται πολλοί αγρότες στη ρύθμισή σας. Και γι' αυτό και εξακολουθούν οι δίκεςτων αγροτών, εξακολουθεί....
(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή)
ΠΡΟΕΔΡΕΥΟΥΣΑ ('Αννα Μπενάκη-Ψαρούδα): Τελειώνετε, κύριε Μπασιάκο,παρακαλώ.
ΕΥΑΓΓΕΛΟΣ ΜΠΑΣΙΑΚΟΣ: ...η ισχύς των πανωτοκίων παρά το γεγονός ότι αυτές οι ρυθμίσεις είναι παράνομες όπως κρίθηκαν από τα δικαστήρια. Κυρία Πρόεδρε και κύριοι συνάδελφοι, θέλω να επισημάνω -και τελειώνω-ότι η Νέα Δημοκρατία αποδίδει μεγάλη σημασία στη βαμβακοκαλλιέργεια.  Πιστεύει ότι είναι απαράδεκτη η πολιτική η οποία ακολουθείται από την Κυβέρνηση, πιστεύει ότι υπήρχαν και υπάρχουν ακόμα περιθώρια.
Ομολογήσατε προηγουμένως ότι μόλις τώρα κάνατε συμμαχία με τον Ισπανό Υπουργό Γεωργίας, ομολογώντας έμμεσα ότι μέχρι τώρα δεν κάνατε τίποτα απολύτως.  Είσθε επτά χρόνια στην Κυβέρνηση, ουδέποτε διαμορφώσατε συμμαχίες, ουδέποτε χαράξατε μια εθνική στρατηγική για τα συγκεκριμένα δυναμικά προϊόντα και τις καλλιέργειες, γι'αυτό και από την Κυβέρνηση του ΠΑ.ΣΟ.Κ.  οι καλλιεργητές δεν έχουν να ελπίζουν απολύτως τίποτα.
Αλλάξτε έστω και τώρα τακτική και πολιτική, ακολουθείστε τις προτάσεις της Νέας Δημοκρατίας, μήπως περισωθεί ό,τι είναι δυνατόν. Σας ευχαριστώ.
(Χειροκροτήματα από την πτέρυγα της Νέας Δημοκρατίας) ΠΡΟΕΔΡΕΥΟΥΣΑ ('Αννα Μπενάκη-Ψαρούδα): Ο Κοινοβουλευτικός Εκπρόσωποςτου Κομμουνιστικού Κόμματος Ελλάδος, Βουλευτής κ. Σπυρίδων Στριφτάρης, έχει το λόγο.
ΣΠΥΡΙΔΩΝ ΣΤΡΙΦΤΑΡΗΣ: Κυρία Πρόεδρε, άκουσα με προσοχή και τον κύριοΥφυπουργό και τους κυρίους επερωτώντες συναδέλφους.
Θα ήθελα να αναφερθώ σε δυο ζητήματα, πριν πω τις σκέψεις μου και τις προτάσεις μου για να αντιμετωπισθεί πραγματικά ένα μεγάλο θέμα, όπως είναι το θέμα της  βαμβακοκαλλιέργειας στη χώρα μας.
Ειλικρινά, μου προξένησε εντύπωση η αναφορά του κυρίου Υφυπουργού σε σχέση με τη συμφωνία της GATΤ. Θα θυμάται ο κύριος Υφυπουργός ότι όντας Βουλευτής το 1995 δεν ψήφισε, δεν επικύρωσε τουλάχιστον αυτός αυτό που επικύρωσε το κόμμα του, γιατί τότε έλεγε -και καλά έκανε κατά την άποψή μας- ότι αυτή η συμφωνία δένει διπλά τους αγρότες. Μία είναι δεμένοι με την Κοινή Αγροτική Πολιτική της Ευρωπαϊκής 'Ενωσης -για την οποία ευθύνες έχει και η Νέα Δημοκρατία- και δεύτερον με αυτήν τη συμφωνία.
Ξεχνάτε, κύριοι συνάδελφοι της Νέας Δημοκρατίας, τα "εύγε" που πήρε ο κ. Μωραϊτης τον Ιούνιο του 1995 από τον εισηγητή σας τότε για το νέο κανονισμό του βαμβακιού. Διαβάστε τα Πρακτικά με ημερομηνία 27 Ιουνίου 1995, όπου ο κ. Καραγκούνης έλεγε "μπράβο" στον κ. Μωραϊτη.
Εγώ νόμισα ότι είμαι από άλλον πλανήτη, όταν άκουσα να επικρίνουν την Κυβέρνηση για αυτά που οι ίδιοι τότε χειροκροτούσαν. Ουσιαστικά, αυτή είναι η πολιτική της Νέας Δημοκρατίας, βέβαια, δηλαδή να βοηθήσει την Κυβέρνηση να περάσει την αντιαγροτική πολιτική που χαράσσεται φυσικά στα πλαίσια της Ευρωπαϊκής 'Ενωσης.
'Ηθελα να ακούσω πραγματικά από τη Νέα Δημοκρατία να μου πει, τι θαέκανε αυτή αν η Ευρωπαϊκή 'Ενωση επιμείνει στο πρόστιμοσυνυπευθυνότητας 0,6%. Τι θα έκανε; Νομίζω ότι θα μας πει αυτά που είπε ο κύριος Υφυπουργός. Δεν προηγήθηκαν συζητήσεις, αναζητήσεις, πιέσεις, όπως είπε ο κύριος Υφυπουργός για τη συμφωνία της GATT, όπως έλεγαν άλλοι από το ΠΑ.ΣΟ.Κ. για την αναθεώρηση της Κοινής Αγροτικής Πολιτικής του 1992, που αυτά που γίνονται τώρα για το βαμβάκι εσείς αποδεχθήκατε να γίνουν για τα καπνά και φυσικά όχι μόνο για τα καπνά, αλλά και για άλλες καλλιέργειες και για την κτηνοτροφία.
Θέλω να θέσω δύο ζητήματα στον κύριο Υφυπουργό. Μιλάει για διεπαγγελματικές οργανώσεις. Δηλαδή, οι κύριοι αυτοί έτσι και αλλιώς, είτε λίγο είτε πολύ, όλοι το ξέρουμε, δεν είναι κρυφό, συντελούν στο να νοθεύεται η ποσότητα του βαμβακιού, να καταγράφεται μεγαλύτερη ή λιγότερη κάθε φορά, ανάλογα με το πόσο μπορούν να διαφύγουν από τα ελεγκτικά όργανα. Αυτό το ξέρουν οι πάντες. 'Εχουν μπει και πρόστιμα, έχουν χαρισθεί πρόστιμα, ξαναμπήκαν πρόστιμα, ξαναχαρίστηκαν πρόστιμα. Αυτό το ξέρουν όλοι. Δηλαδή αυτοί με τις διεπαγγελματικές ενώσεις τώρα θακάτσουν ήσυχα; Με τον κ. Πατάκη παραδείγματος χάρη, θα αρνηθούν αυτόν τους το ρόλο; Αν τους δοθεί η ευκαιρία να κλέβουν, δεν θα κλέβουν επειδή θα δημιουργηθεί η διεπαγγελματική οργάνωση ή θα βλέπουν με καλύτερο μάτι τους βαμβακοπαραγωγούς; Δεν θα τους βλέπουν με αυτά που και εσείς και η Νέα Δημοκρατία λέτε: "Τι θέλετε; Να πουλιέται το βαμβάκι εξήντα μία δραχμές;" Γιατί δε λέτε την αλήθεια στον ελληνικό λαό; Για ποιον δίνονται οι επιδοτήσεις;Το 1980 θυμάστε πόσο έδινε ο βιομήχανος για να αγοράσει το βαμβάκι;'Εδινε σαράντα δραχμές το κιλό και σήμερα δίνει εξήντα μία.
Για ποιον, λοιπόν, δίνονται οι επιδοτήσεις; Δεν δίνονται για να παίρνουν οι βιομήχανοι τσάμπα την πρώτη ύλη και να συντηρούνται οι αγρότες ελέω Ευρωπαϊκής 'Ενωσης; Γιατί δεν λέμε την αλήθεια; Κύριε Υφυπουργέ, εσείς τα ξέρετε αυτά πολύ καλύτερα από εμένα, γιατί έχετε κάνει και πρόεδρος στην ΠΑΣΕΓΕΣ, που άλλα έλεγε τότε. Και δεν είναι σωστό αυτό που είπατε, απλή αριθμητική το επιβεβαιώνει. Με λιγότερες εκτάσεις να παίρνουν περισσότερα λεφτά. Πείτε στους συμβούλους σας να κάνουν έναν πολύ απλό πολλαπλασιασμό, διακόσιες εξήντα δραχμές το κιλό επί τρεις χιλιάδες εξακόσια στρέμματα επί τριακόσια κιλά το στρέμμα και να το κάνουν και με διακόσιες εξήντα. Θα δείτε ότι περισσότερα λεφτά έρχονται στον παραγωγό.
Εδώ ήθελα να πω το εξής: Βρήκατε μια πολύ γελοία, αντιεπιστημονικήαιτιολογία να περιορίσετε το βαμβάκι. Μολύνει το περιβάλλον από το πολύ λίπασμα. Κι εγώ σας λέω, αν καλλιεργηθούν επτακόσιες χιλιάδες στρέμματα με τεύτλα, με καλαμπόκι, με στάρι, με οποιαδήποτε άλλη καλλιέργεια, θα πέσει πολύ περισσότερο λίπασμα. Είναι τελείως αντιεπιστημονικό. Πραγματικά κοροϊδεύετε, αλλά όχι τους αγρότες, γιατί ξέρουν ότι ένατσουβάλι λίπασμα χρειάζεται το βαμβάκι, ενώ το καλαμπόκι θέλει τρία, το σιτάρι θέλει δυόμισι κλπ. 'Ολοι το λένε ότι το βαμβάκι μολύνει λιγότερο σε σχέση με το λίπασμα, που έχει απαίτηση και θέλει για να αναπτυχθεί.              Επομένως, δεν είναι αυτός ο στόχος. Ο στόχος είναι να περιοριστείτε καινα υπακούσετε. Και αν μπορούσαμε να πάρουμε εννιακόσια είκοσι εκατομμύριαευρώ, από τα επτακόσια εβδομήντα που λέει με διάφορες συγκυρίες, σαςείπαν στην Ευρωπαϊκή 'Ενωση τέρμα τα εννιακόσια, θα περιοριστείτε στα επτακόσια εβδομήντα. Και αυτό θέλετε να πετύχετε, αλλά ούτε αυτό θα το πετύχετε. Ξέρετε γιατί; Από τρεις χιλιάδες εξακόσια στρέμματα θα καλλιεργηθούν τα καλύτερα. Σε μένα που έχω εκατό στρέμματα παραδείγματος χάρη και μου αφαιρείτε το δικαίωμα για τα είκοσι, θα αφήσω τα είκοσι μη γόνιμα και θα πάω στα ογδόντα πιο γόνιμα και οι αποδόσεις από τριακόσια θα γίνουν τετρακόσια και τετρακόσια πενήντα. Γι' αυτό σας λέω, πάρτε ένα κομπιουτεράκι και βάλτε τους συμβούλους σας -μην τους πληρώνετε τσάμπανα κάνουν ορισμένες προσθέσεις, αφαιρέσεις και πολλαπλασιασμούς. Είναι πολύ απλά τα πράγματα. Θα δείτε ότι ούτε κάτω από το ένα διακόσια πενήντα δεν θα πέσουμε. Οι αγρότες σας έχουν υποδείξει ποιος είναι ο μόνος δρόμος. Να επικαλεσθείτε πραγματικά τη σημασία που έχει το βαμβάκι και αν δεν θα μπορέσετε -που δεν θα μπορέσετε, είναι και δική μας άποψη- να αλλάξετε την πολιτική της Ευρωπαϊκής 'Ενωσης σε αυτό, να αφήσετε τουλάχιστον τους αγρότες να διαμαρτυρηθούν, για να καταλάβουν και αυτοί.            Μην επινοήσετε αυτά που επινοήσατε τις προηγούμενες τετραετίες, για νακάμψετε το φρόνημα των αγροτών. Και είκοσι χιλιάδες δικαστήρια να κάνετε ακόμη και διακόσιες χιλιάδες δικαστήρια να κάνετε και τα ΜΑΤ να χρησιμοποιήσετε για να ξεφουσκώνετε τα λάστιχα και το στρατό ακόμη να χρησιμοποιήσετε γι' αυτήν τη δουλειά, δεν θα μπορέσετε να τους αντιπαλέψετε γι' αυτά που έρχονται. 'Ηδη για φέτος σας λέω ότι έχουν καλλιεργηθεί πάνω από τέσσερα εκατομμύρια τετρακόσιες χιλιάδες στρέμματα και η παραγόμενη ποσότητα βαμβακιού, αν ο καιρός το επιτρέψει, θα είναι ένα τετρακόσια, κύριε Αργύρη, και δεν θα είναι επτακόσια ογδόντα δύο που θέλει η Ευρωπαϊκή 'Ενωση. Τότε τι θα κάνετε;Πήγατε να περιορίσετε, αλλά ποιον θα περιορίσετε; Αυτόν που είχε σαράντα στρέμματα και είκοσι; Θα του περιορίσετε το δικαίωμα εφ' όρου ζωής να έχει είκοσι; Σε αυτόν που έχει πεντακόσια και θα του αφαιρέσετε τα εκατό, τι κακό θα του κάνετε; Λέτε μέχρι εξήντα δεν περικόπτουμε. Αλλά όποιος έχει τριάντα, είναι καταδικασμένος να έχει τριάντα για όλα του τα χρόνια. Πριν λέγατε οι μεγαλοτσιφλικάδες, οι μεγαλοπαραγωγοί, οι βαμβακοπαραγωγοί. Τώρα ανακαλύψατε ότι οι βαμβακοπαραγωγοί στη συντριπτική τους πλειοψηφία είναι κάτω από εξήντα στρέμματα; Και γιατί δεν κάνετε αυτό που προτείνει το αγροτικό κίνημα για τη συνυπευθυνότητα; 'Οσοι έχουν πάνω από εκατό στρέμματα να πληρώνουν συνυπευθυνότητα διπλή και τριπλή. 'Οσοι έχουν κάτω από εκατό γιατί να πληρώνουν;'Ηταν τα είκοσι πέντε στρέμματα. Εσείς τότε αφήνατε τους αγρότες και έγραφαν τα εκατό στη μάνα, στο γιο, στην κόρη και δεν ξέρω σε ποιον άλλον, τα μοίραζαν όλα σε εικοσιπεντάρια και φυσικά με το αζημίωτο για σας.
'Ετσι διαπαιδαγωγήσατε τον ελληνικό λαό, με τις χωματερές. Γράψτε παραπάνω, τι σας ενδιαφέρει, λεφτά της ΕΟΚ είναι, να πού έφθασαν τώρα οι χωματερές. Γράψτε παραπάνω βαμβάκι, λεφτά της ΕΟΚ είναι, να που έφθασε το βαμβάκι, για ένα μόνο στόχο, να κερδίσετε ψήφους και τίποτε άλλο, θυσιάζοντας το μέλλον του βαμβακιού, που θυμάσθε πολύ καλά, κύριε Υφυπουργέ, γιατί έγινε αυτή η συμφωνία με την Ευρωπαϊκή 'Ενωση. Θυμάστε τα ανταλλάγματα. Πήρατε ανταλλάγματα στην GAT για να μπει το βαμβάκι στη συμφωνία, γιατί δεν ήταν, για να πάρουν οι εφοπλιστές πλεονεκτήματα. Και τότε σας είχαν βάλει τον όρο και δεν πήγατε να βάλετε αυτό που είχαν βάλει οι Πορτογάλοι αλλά δεχθήκατε τον όρο που έβαλαν οι εφοπλιστές ναπάρουν ακόμη κάποια πλεονεκτήματα οι εφοπλιστές και θυσιάσατε το βαμβάκι.  Αυτή είναι η αλήθεια για την GAT.
Τελειώνοντας θέλω να πω ότι η Νέα Δημοκρατία πράγματι επικέντρωσε τηνπροσοχή της τι θα γίνει με τις 27 δραχμές και ο κύριος Υφυπουργόςφοβήθηκε να πει ότι μπορεί και να μη τα ζητήσουμε. Αν το πούμε, θα μας βάλει πρόστιμα η Ευρωπαϊκή 'Ενωση. Γιατί στους Ιταλούς και Γάλλους που δίνουν ενισχύσεις δεν βάζει πρόστιμα η Ευρωπαϊκή 'Ενωση; Στους αμπελουργούς έδωσαν ενισχύσεις οι Γάλλοι, οι Ιταλοί. Εκεί γιατί δεν έβαλε πρόστιμο και σε μας θα βάλει; Γιατί θέλετε να κρύβεστε πίσω από το δάκτυλο και να κινδυνολογείτε μια ζωή για έναν και μόνο στόχο, να σκύψουν το κεφάλι οι αγρότες και να δέχονται αδιαμαρτύρητα την αντιαγροτική πολιτική της Ευρωπαϊκής 'Ενωσης.
'Ετσι που πάτε θα πρέπει να σταματήσετε, κύριε Πρωθυπουργέ, νακοροϊδεύετε τον κόσμο για τις αναδιαρθρώσεις. Τι να αναδιαρθρώσετε. Κάντε μια πρόταση τι θα κάνετε τα εβδομήντα χιλιάδες στρέμματα που θα εγκαταλειφθούν από τη βαμβακοκαλλιέργεια αν -λέω αν, γιατί δεν θα γίνει αυτό που επιθυμείτε εσείς και είναι και αμφίβολο αν θα το δεχθεί η Ευρωπαϊκή 'Ενωση βέβαια- αν γίνει αυτό πείτε στους παραγωγούς τι να καλλιεργήσουν.  Πείτε στους παραγωγούς να βγάλουν τη βιομηχανική ντομάτα και να βάλουν τι; Να βγάλουν το αγγούρι και να βάλουν τι; Κάντε μια πρόταση και όχι να έρχεστε και να λέτε ότι θα γίνει διάλογος. Χωρίς πρόταση θα πάτε σεις στο διάλογο; Αλλά αν έχουμε τέτοια όργανα σαν τη ΓΕΣΑΣΕ και την ΠΑΣΕΓΕΣ δεν χρειάζεται να κάνετε πρόταση. Οι προτάσεις οι δικές σας περνάνε μέσα απ' αυτά τα όργανα, γι' αυτό και οι αγρότες αντιδρούν έτσι και θα αντιδράσουν ακόμη περισσότερο.
ΠΡΟΕΔΡΕΥΟΥΣΑ ('Αννα Μπενάκη-Ψαρούδα): Ο Κοινοβουλευτικός Εκπρόσωπος του Συνασπισμού της Αριστεράς και της Προόδου κ. Λαφαζάνης έχει το λόγο. 
ΠΑΝΑΓΙΩΤΗΣ ΛΑΦΑΖΑΝΗΣ: Κύριε Υπουργέ, κυρίες και κύριοι συνάδελφοι,επιτρέψτε μου να ξεκινήσω τη σύντομη αυτή παρέμβασή μου με το θέμα που όλους, νομίζω, συγκλόνισε αυτές τις μέρες και το οποίο έχει άμεση σχέση, οργανική θέση θα έλεγα με το θέμα μας. Ακούσαμε για το 11,7% που έφθασε πλέον η ανεργία στη χώρα μας η επίσημα καταγεγραμμένη ανεργία. Πάνω από πεντακόσιους χιλιάδες πλέον 'Ελληνες άνεργοι υπάρχουν. Βέβαια τα επίσημα στοιχεία δεν αποδίδουν την πραγματικότητα. Η πραγματική ανεργία είναι πολύ περισσότερη. Βλέπουμε λοιπόν, αυτήν την εφιαλτική αύξηση του ποσοστού ανεργίας. Νομίζω ότι αυτή η ανεργία έχει σχέση με τη φυγή που έχουμε σήμερα από την ύπαιθρο και την αδυναμία πλέον της αγροτικής παραγωγής, της αγροτικής μας οικονομίας να εξασφαλίσει το μέλλον για τον αγρότη και κυρίως για τα παιδιά του. Και ξέρουμε όλοι ότι το κεντρικό θέμα, ο κεντρικός κορμός της αγροτικής μας παραγωγής είναι το βαμβάκι. Ακούμε, λοιπόν, τον κύριο Υπουργό να λέει ότι στηρίζουμε τα εισοδήματα των αγροτών και ιδιαίτερα στηρίζουμε το εισόδημα του βαμβακοπαραγωγού και από την άλλη βλέπουμε συνεχώς να αφαιμάζεται η ύπαιθρος, να μειώνεται ο αγροτικός πληθυσμός, να επικρατεί ανασφάλεια και συνεχώς να φεύγει. Αν συνεχιστεί αυτή η κατάσταση και συνεχίζετε, κύριε Υπουργέ, να στηρίζετε κατ' αυτό τον τρόπο τον αγρότη, το αγροτικό εισόδημά του, την αγροτική παραγωγή, πολύ φοβούμαι ότι η ανεργία θα φθάσει σε επίπεδα Ισπανίας πλέον τα επόμενα χρόνια. Διότι η κύρια πηγή που τροφοδοτεί την ανεργία στη χώρα μας είναι η ανασφάλεια, η καθήλωση και το μέλλον το ανύπαρκτο που υπάρχει πλέον για τον αγρότη και την αγροτική παραγωγή.
'Ερχομαι τώρα στο βαμβάκι το οποίο είναι το θέμα μας και το οποίοαποτελεί τον κορμό της αγροτικής μας παραγωγής.
Μου έκανε εντύπωση ο τρόπος με τον οποίο αντιμετώπισε ο κύριος Υπουργός τα σχετικά προβλήματα αλλά και τις προτάσεις που γίνονται από την Κοινότητα. Τις θεώρησε περίπου -για να μην πω κάποια πιο βαριά έκφραση- ότι είναι θετικές και αυτό που χρειάζεται είναι ίσως και να τις χειροκροτήσουμε από πάνω.
Εγώ θα ήθελα να θέσω τα εξής απλά ερωτήματα: Είναι ικανοποιητικό οι επτακόσιες ογδόντα χιλιάδες τόνοι βαμβακιού; Μπορούμε αυτό να το θεωρούμε επίτευγμα; Δηλαδή, θα μπορούσε να πάνε και παρακάτω; Ασφαλώς θα μπορούσε με τις πολιτικές αδράνειες που έχουμε. Είναι ικανοποιητική η τιμή στόχου η οποία είναι καθηλωμένη από το 1995 και απ' ό,τι φαίνεται θα φθάσει μέχρι το 2004 και την οποία κατατρώγει ο πληθωρισμός; Είναι ικανοποιητικότο πλαφόν των 770 εκατομμυρίων ευρώ που βάζει η Ευρωπαϊκή 'Ενωση για το βαμβάκι;'Ολα αυτά είναι ικανοποιητικά και το μόνο που ακούσαμε απ'τον κύριο Υπουργό που πρέπει να διαπραγματευθούμε, είναι ο συντελεστής ποινής από 0,5 σε 0,6;Μα, κύριε Υπουργέ, αυτό ακριβώς το πλαίσιο είναι το καταστροφικό πλαίσιο για τη βαμβακοπαραγωγή στη χώρα μας, αλλά και για τον ίδιο το βαμβακοπαραγωγό. Δεν έχει μέλλον και προοπτική πλέον, όταν το σύνολο της αγροτικής οικονομίας πάει από το κακό στο χειρότερο και βρίσκει ύστατο καταφύγιο ο άλλος στο βαμβάκι. Ξέρετε τι σημαίνει αυτό; 'Οτι δεν πλήττουμε μόνο το βαμβακοπαραγωγό, αλλά το σύνολο του αγροτικού κόσμου της χώρας μας. Δεν του επιτρέπουμε να ανασάνει, δεν του επιτρέπουμε να έχει κανένα μέλλον.
Επικαλέστηκε ο κύριος Υπουργός κατ'αρχάς τις δεσμεύσεις της GATT.               Πράγματι, οι δεσμεύσεις αυτές είναι απαράδεκτες και μονομερείς για τασυμφέροντα των ΗΠΑ κατά πρώτο και κύριο λόγο και όχι μόνο. Αλλά αυτές οι δεσμεύσεις ήταν συναινετικές. Αυτές οι δεσμεύσεις ελήφθησαν τόσο από τη Νέα  Δημοκρατία, όσο και από το ΠΑΣΟΚ, το οποίο και στη διαπραγμάτευση δεν έφερε ουσιώδεις αντιρρήσεις, αλλά συνυπέγραψε και συναίνεσε στην τελική έγκριση. Δεν είναι δυνατόν όμως να χρησιμοποιούμε ως άλλοθι τις απαράδεκτες πράγματι δεσμεύσεις και κατευθύνσεις της GATT,  για να πούμε ότι δεν είναι δυνατόν η Ευρωπαϊκή 'Ενωση να ενισχύσει τα ελλειμματικά μεσογειακά της προϊόντα και ειδικότερα το βαμβάκι. Καμμία GATT δεν δεσμεύει την Ευρωπαϊκή 'Ενωση να παίξει ένα θετικό ρόλο για τα μεσογειακά προϊόντα, ειδικά για το βαμβάκι και ειδικά για χώρες σαν την Ελλάδα που έχουν ένα υπερβολικά μεγάλο αγροτικό πληθυσμό που παίζει ουσιώδη ρόλο στην αγροτική παραγωγή.
Δεν είναι δυνατόν, λοιπόν, σ' αυτήν την Αίθουσα να επικαλούμαστεαυθαιρέτως την GATT και να λέμε υπάρχει GATT που πράγματι είναι απαράδεκτη, άρα δεν μπορούμε να κάνουμε τίποτα.
Επίσης, επικαλέστηκε ο κύριος Υπουργός τις δεσμεύσεις που υπάρχουνγια την αναθεωρημένη GATT από την Ευρωπαϊκή 'Ενωση. Και αυτές οι δεσμεύσεις ήταν συναινετικές. Και δεν έγινε τίποτα όταν γινόταν οι σχετικές διαπραγματεύσεις προκειμένου να είναι πιο βελτιωμένες αν όχι για το σύνολο της Ευρώπης, στο οποίο αποδιαρθρώνει πλέον την αγροτική του οικονομία, λόγω των επιλογών των κυρίαρχων κύκλων σήμερα της Ευρωπαϊκής 'Ενωσης, αλλά τουλάχιστον βελτιωμένες για τα μεσογειακά προϊόντα, τα ελλειμματικά προϊόντα και ειδικά τα προϊόντα της χώρας μας.
Εν πάση περιπτώσει, θεωρείται δεδομένο πλέον αυτό το πλαίσιο; Δενεπανασυζητείται; Δεν είναι δυνατόν να το επαναδιαπραγματευθείτε; Ειδικότερα μάλιστα, όταν το βαμβάκι στηρίζει όλη την αγροτική οικονομία, δεν έχετε αυτήν τη δυνατότητα να ασκήσετε πιέσεις; Δεν έχετε καμία δυνατότητα να εκβιάσετε κατά κάποιο τρόπο και δεν είναι κάτι άγνωστο στην Κοινότητα αυτός ο εκβιασμός τον οποίο ασκούν οι άλλες χώρες, όταν πρόκειται για εθνικό προϊόν, όπως είπατε, όταν πρόκειται για την ίδια την προοπτική του 20% περίπου του πληθυσμού της χώρας μας και άμεσα ή έμμεσα για πολύ περισσότερο κόσμο;Γιατί αυτή η μοιρολατρική στάση;Να σας πω και κάτι; Δεν αφορά μόνο τον κύριο Υπουργό ένα τέτοιο θέμα.  Αφορά το σύνολο της Κυβέρνησης, αφορά τον κύριο Πρωθυπουργό. Ο κύριος Πρωθυπουργός για το θέμα του βαμβακιού θα έπρεπε να τα είχε φέρει τα πάνω κάτω στην Ευρωπαϊκή 'Ενωση. 'Επρεπε να είχε πατήσει πόδι. 'Επρεπε να είχε ξεσηκώσει και τις πέτρες. Βλέπουμε όμως ότι ο κύριος Πρωθυπουργός σιωπάγι' αυτό το θέμα. Δεν είναι δυνατό να κρύβεται ο κύριος Πρωθυπουργός, όταν πρόκειται γι' αυτήν τη μεγάλη υπόθεση, η οποία στηρίζει την ελληνική ύπαιθρο.
Υπάρχει και κάτι άλλο, κύριοι της Κυβέρνησης και κύριε Υπουργέ, τοοποίο νομίζω ότι είναι σημαντικό. 'Αλλες χώρες όταν πρόκειται να διαπραγματευθούν και μάλιστα να διαπραγματευθούν τόσο κρίσιμα θέματα, που αφορούν την αγροτική τους παραγωγή, ενθαρρύνουν, ενισχύουν, ανέχονται τουλάχιστον τις αγροτικές κινητοποιήσεις, να τις έχουν και αυτές ως διαπραγματευτικό χαρτί, να πάνε να συζητάνε γι' αυτά τα θέματα έχοντας πίσω τους τον αγροτικό πληθυσμό ξεσηκωμένο στους δρόμους. Εσείς όχι μόνο δεν το κάνετε αυτό, αλλά καθησυχάζετε τον αγροτικό πληθυσμό. 'Οχι μόνο δεν ανεχόσαστε τις παραμικρές κινητοποιήσεις, αλλά είχατε κηρύξει πόλεμο στις αγροτικές κινητοποιήσεις με τα ΜΑΤ, με τα ξεφουσκωμένα λάστιχα, μετα αγροτοδικεία που είχατε στήσει και συνεχίζετε να στήνετε.  Τρομοκρατείτε τον αγρότη. Και πάτε αφοπλισμένοι και παροπλισμένοι στην Ευρωπαϊκή 'Ενωση να διαπραγματευθείτε. Δεν έχετε τότε κανένα χαρτί διαπραγμάτευσης. Πολύ φοβάμαι όμως ότι οι επιλογές πλέον, τις οποίες έχετε και μοιραία τις αποδέχεσθε, είναι και ηθελημένες δικές σας επιλογές για την αγροτική οικονομία. 'Ισως στα μυαλά κάποιων στην Κυβέρνηση, στα υψηλά "εκσυγχρονιστικά" κλιμάκια, ο εκσυγχρονισμός να ταυτίζεται με τη μείωση και τη συρρίκνωση του αγροτικού πληθυσμού. Και ίσως να θεωρείται και στοιχείο απογείωσης της ελληνικής οικονομίας αυτή η εκβιαστική, πιεστική πολιτική, η βίαιη πολιτική, η οποία θυμίζει πλέον εποχές πρωταρχικής συσσώρευσης του καπιταλισμού.
Αποδεχόμενοι λοιπόν αυτές τις προτάσεις και τη λογική τους πήρατε κάποια μέτρα, τα οποία είναι σε οδυνηρή, θα έλεγα, κατεύθυνση, τα μέτρα περιορισμού των στρεμματικών καλλιεργειών βάμβακος.
Κύριε Υπουργέ, δεν είπατε όμως σ' αυτούς, που προτείνατε και πιέσατε με χίλιους δυο τρόπους να περιορίσουν την καλλιέργεια βάμβακος, τι θα έπρεπε να κάνουν, τι άλλες εναλλακτικές καλλιέργειες είχαν. Καμία άλλη καλλιέργεια, διότι, αν την είχαν, δεν θα περίμεναν να τους πει η Κυβέρνηση να το κάνουν. Εάν είχαν κάτι καλύτερο ή κάτι εφάμιλλο να κάνουν, δεν θα υπήρχε πρόβλημα, αλλά δεν θα υπήρχε και πρόβλημα για σας να κάνετε κάποια πρόταση.
ΠΡΟΕΔΡΕΥΟΥΣΑ ('Αννα Μπενάκη-Ψαρούδα): Κύριε Λαφαζάνη, τελειώνετε,γιατί τελείωσε ο χρόνος σας.
ΠΑΝΑΓΙΩΤΗΣ ΛΑΦΑΖΑΝΗΣ: Τελειώνω, λοιπόν, λέγοντας ότι και αυτά τα μέτρα που πήρατε πρώτα απ' όλα απ' ό,τι φαίνεται δεν εφαρμόστηκαν για χίλιους δυο τρόπους, που δεν εχω το χρόνο να αναλύσω. Και σύμφωνα με τις πληροφορίες οι καλλιεργούμενες πλέον εκτάσεις είναι περίπου οι ίδιες με τις προηγούμενες. Ο όγκος της παραγωγής στο βαμβάκι θα είναι ο ίδιος ίσως και περισσότερος και πολύ φοβάμαι ότι με την πολιτική αυτή και τα σπασμωδικά απαράδεκτα αυτά μέτρα η τιμή του βαμβακιού κινδυνεύει να φθάσει πλέον φέτος ίσως και τις 200 δραχμές το κιλό.
Αφήστε λοιπόν ότι στηρίζετε τον αγρότη. Στηρίζετε άλλα πράγματα. Τον αγρότη τον έχετε εγκαταλείψει. Και πολύ φοβάμαι ότι αντί να αντιληφθείτε την πραγματικότητα, πού οδηγείτε την ύπαιθρο και τον αγροτικό κόσμο, θα επιμείνετε σ' αυτήν την πολιτική παρ' όλα τα αδιέξοδα και παρ' όλες τις τραγωδίες που γεννάει όχι μόνο στην ύπαιθρο αλλά συνολικά στη χώρα μας αυξάνοντας την ανεργία. Σας ευχαριστώ.
ΠΡΟΕΔΡΕΥΟΥΣΑ ('Αννα Μπενάκη-Ψαρούδα): Εισερχόμαστε στο στάδιο τωνδευτερολογιών.
Το λόγο έχει ο Βουλευτής κ. Αθανάσιος Νάκος.
ΑΘΑΝΑΣΙΟΣ ΝΑΚΟΣ: Κυρία Πρόεδρε, πολλά ήταν τα ερωτηματικά τα οποία τέθηκαν στη σημερινή συνεδρίαση. Πειστικές απαντήσεις όμως δεν πήραμε στα εξής θέματα:Είναι γνωστό ότι η κακοδαιμονία προέρχεται από την ανυπαρξία ελέγχου.  Κατέθεσα συγκεκριμένα παραδείγματα, με τα οποία γίνεται στρέβλωση του καθεστώτος που επικρατεί. Οι επιτήδειοι πλουτίζουν σε βάρος των μικροαγροτών.
Ανέφερα δε συγκεκριμένα τεχνάσματα, τα οποία χρησιμοποιούνται,αφ'ενός μεν όσον αφορά την ποσότητα που δηλώνεται, αφ'ετέρου δε τη στρεμματική απόδοση του βαμβακιού. Σ' αυτά καμία πειστική απάντηση ή μάλλον καμία απάντηση δεν έδωσε ο κύριος Υφυπουργός. Εδώ και ενάμιση περίπου χρόνο έχει καταργηθεί διά νόμου ο Οργανισμός Βάμβακος. Ο καταργηθείς Οργανισμός Βάμβακος ζει και βασιλεύει. Είναι αυτός που δέχεται σήμερα τις δηλώσεις για τα στρέμματα, είναι αυτός που δέχεται τις ενστάσεις, είναι αυτός που αποφασίζει.
Τελικά ποια είναι η πολιτική της Κυβέρνησης; Καταργήθηκε ο Οργανισμός Βάμβακος; Υπάρχει άλλο εργαλείο; Γιατί δεν ενεργοποιείται σύμφωνα με τις διατάξεις του νόμου, που η ίδια η Κυβέρνηση ψήφισε;Δεν μίλησε ο κ. Αργύρης για την αποτελεσματικότητα της ρύθμισης.  Αναφέρθηκε πάλι στην αναγκαιότητα της ρύθμισης, δηλώνοντας παράλληλα αδυναμία για αναθεώρηση του καθεστώτος, δηλώνοντας αδυναμία για επαναδιαπραγμάτευση του καθεστώτος, δηλώνοντας στην πραγματικότητα αποδοχή εκ λόγων ανάγκης της πρότασης της επιτροπής, πρόταση η οποία θα συζητηθεί μετά απο μερικές ημέρες.
Εμείς επαναλαμβάνουμε ότι τόσο οι δηλώσεις του κυρίου Υπουργού όσοκαι οι εγκύκλιοι που εξεδόθησαν, ουσιαστικά στερούν την ελληνικήΚυβέρνηση από τα επιχειρήματα εκείνα που θα είχε, μειώνουν δηλαδή τη διαπραγματευτική της ικανότητα στο συμβούλιο που θα ακολουθήσει. Διότι προχώρησαν στο επόμενο βήμα, καθόρισαν τις στρεμματικές δεσμεύσεις τους με αυτοπεριορισμούς, ενώ συζητείται το καθεστώς. 'Αρα, λοιπόν, τι θα πάνε να πουν; Θα πάνε να πουν ότι δεν μας αρέσει; Τη μία στιγμή είπαν ότι είναι ικανοποιητικό το καθεστώς. Και μάλιστα επαίρεται ότι μείωσε τη συνυπευθυνότητα από το 1 στο 0,6. Το 0,6 από το 0,5 έχει σημαντική διαφορά και θα παρακαλούσα τον κύριο Υπουργό, μια που υπάρχουν οι υπηρεσιακοί παράγοντες εδώ, να μας προσδιορίσει δραχμικά το τι σημαίνει αυτή η αύξηση της συνυπευθυνότητος, αν τελικά εγκριθεί από το Συμβούλιο Υπουργών.
Δεν μας είπε γιατί χαρίστηκαν τα πρόστιμα που μπήκαν στους εκκοκκιστές και άνοιξε ξανά η οδός της ασυδοσίας με τα διπλοζυγίσματα και όλα αυτά τα οποία προανέφερα.
Υπάρχει, κύριε Υφυπουργέ, πρόθεση της Κυβέρνησης να θέσει τέρμα σε όλα αυτά  τα οποία γίνονται στο κύκλωμα του βαμβακιού; Και αν υπάρχει, πείτε μας συγκεκριμένα ποια μέτρα θα πάρετε. Γιατί αυτό που κάνατε ήταν να δώσετε αμνηστία στους εκκοκκιστές, οι οποίοι παρέβαιναν κάθε νομοθεσία. Αμνηστία τους δώσατε, διαγράψατε τα πρόστιμα που επέβαλε η Νέα Δημοκρατία και συνεχίστε το καθεστώς.
ΕΥΑΓΓΕΛΟΣ ΑΡΓΥΡΗΣ (Υφυπουργός Γεωργίας): Σε ποιον αναφέρεσθε; ΑΘΑΝΑΣΙΟΣ ΝΑΚΟΣ: 'Εχει σημασία; Είχε επιβάλει η Νέα Δημοκρατίαπρόστιμα;ΠΡΟΕΔΡΕΥΟΥΣΑ ('Αννα Μπενάκη-Ψαρούδα): 'Οχι διάλογο, κύριε Υφυπουργέ, σας παρακαλώ!ΑΘΑΝΑΣΙΟΣ ΝΑΚΟΣ: Η Νέα Δημοκρατία είχε επιβάλει πρόστιμα. Πήρατε μία δραχμή ή αφήσατε το καθεστώς να συνεχίζεται;'Αρα, λοιπόν, καμία πειστική απάντηση δεν δόθηκε για τους ελέγχους που πρόκειται να εφαρμόσει η Κυβέρνηση, ή εάν θα αφήσει το καθεστώς να σέρνεται με έναν οργανισμό να διαχειρίζεται το όλο κύκλωμα, οργανισμός ο οποίος  διά νόμου έχει καταργηθεί εδώ και ενάμιση χρόνο.
Στη δεύτερη απάντηση που έδωσε, απέφυγε να διευκρινίσει, μια που υπάρχει αυτή η σύγχυση -και η σύγχυση δεν οφείλεται στους αγρότες, οι αγρότες δεν είναι υποχρεωμένοι να γνωρίζουν δύσκολους μαθηματικούς τύπους, τη διεθνή τιμή του βαμβακιού και τον τρόπο υπολογισμού της συνυπευθυνότητος. Αγράμματοι άνθρωποι είναι οι πιο πολλοί. Πρέπει να τους πει καθαρά ότι, πρώτον, δεν έχουν να περιμένουν καμία δραχμή επιπλέον. Δεύτερον, οι εννέα δραχμές τις οποίες πήρανε αυτοί που παρέδωσανβαμβάκι πριν από το Δεκέμβριο είναι επιδότηση, η οποία υπολογίστηκε στην τιμή που πήραν από την παράδοση του προϊόντος γι' αυτούς που παρέδωσαν το βαμβάκι μετά από τη συγκεκριμένη ημερομηνία.
Η εκβιαστική πολιτική, η οποία ακολουθείται σε πάρα πολλές περιπτώσεις, αποδεικνύεται από πολλά πράγματα, κυρία Πρόεδρε. Σημερινό είναι το γεγονός των περίφημων αγρομετόχων. Είδαμε όλοι στις τηλεοράσεις τις πανάκριβες αυτές διαφημίσεις με τις ερωτοαποκρίσεις για το πόσο συμφέροντα είναι τα αγρομέτοχα.
Ο στόχος της Κυβέρνησης, μια που την Παρασκευή έληξε η δημόσια εγγραφή, δεν επετεύχθη και υπολείπεται κατά 40% περίπου. Από τη δημόσια εγγραφή προσδοκούσε η Κυβέρνηση το 70% να αντληθεί από αγρότες, συνεταιριστές και υπαλλήλους της Αγροτικής Τράπεζας. Επειδή από αυτό το μειωμένο ποσό καλύφθηκε μόνο το 30%, την Παρασκευή το απόγευμα εστάλη ένα FAX προς όλες τις διευθύνσεις και τις περιφερειακές διευθύνσεις, για να δοθεί ονομαστική κατάσταση υπαλλήλων της Αγροτικής Τράπεζας που δεν δέχθηκαν να αγοράσουν αγρομέτοχα ή δεν δέχθηκαν να πάρουν δάνειο, με ομολογουμένως χαμηλό επιτόκιο, προκειμένου να αγοράσουν αγρομέτοχα και έτσι να επιτευχθεί ο στόχος της διοίκησης της Αγροτικής Τράπεζας και κατά συνέπεια της Κυβέρνησης.
Η ανακοίνωση των εργαζομένων, οι οποίοι αντέδρασαν αμέσως, τουςζητάει να μην τολμήσουν να ασχοληθούν με το προσωπικό και να γράψουν και να αποστείλουν ονόματα συναδέλφων στο κέντρο, γιατί "θα τους πάρει και θα τους σηκώσει".
Στην πραγματικότητα ζήτησαν καταστάσεις για να δουν ποιοι δεν επείσθησαν ή δεν υπέκυψαν στις πιέσεις, καταστάσεις με ονοματεπώνυμα, ούτως ώστε αυτές οι καταστάσεις να χρησιμοποιηθούν αργότερα στην υπαλληλική εξέλιξη που θα έχουν οι υπάλληλοι της Αγροτικής Τράπεζας.
Μετά την αντίδραση των εργαζομένων εστάλη δεύτερο FAX που έλεγε:"Αυτά ζητούνται για να έχουμε στατιστικά στοιχεία και να εξαχθούν συμπεράσματα για τη διασπορά, τη διαστρωμάτωση και την ποσότητα των αγρομετόχων και δυνητικά των πιθανών μετόχων της Αγροτικής Τράπεζας". Λες και για να βγουν στατιστικά στοιχεία ήταν απαραίτητα τα ονοματεπώνυμα των εργαζομένων στην Αγροτική Τράπεζα.
Αυτό είναι το πραγματικό πρόσωπο της Κυβέρνησης, κυρία Πρόεδρε. Αυτές είναι οι εκβιαστικές τακτικές, οι οποίες ακολουθούνται: Υποχρεώνουν τους άλλους και θυμίζουν άλλες εποχές, όπου είχε να πάρει κανείς χρήματα από το δημόσιο και έπαιρνε ομόλογα ή άλλα χαρτιά παρόμοιου τύπου προκειμένου να επιτευχθούν οι στόχοι της Κυβέρνησης.
Τελειώνοντας θα ήθελα να πω ότι κατηγορείστε, κύριοι Υπουργοί, για ανυπαρξία πολιτικής. Μειώνεται καθημερινά -σας δώσαμε στοιχεία του Οργανισμού Βάμβακος- το εισόδημα των βαμβακοπαραγωγών. Ουσιαστικά απαρνηθήκατε σήμερα τη διαπραγμάτευση στο Συμβούλιο των Υπουργών λέγοντας: "Το μόνο που μπορούμε να επιτύχουμε είναι να μειωθεί η συνυπευθυνότητα από το 0,6 στο 0,5". Πηγαίνουν λοιπόν να παζαρέψουνκαι να επιτύχουν αυτό που είχαμε αγνοώντας τα προβλήματα των βαμβακοκαλλιεργητών.
'Ετσι λοιπόν είναι βέβαια η μείωση του εισοδήματος λαμβανομένης υπόψη και της συνεχούς αύξησης του κόστους των αγροτικών προϊόντων και είναι γεμάτοι από ανασφάλεια και σύγχυση οι βαμβακοπαραγωγοί και γενικότερα οι αγρότες.
Πρέπει να παρθούν μέτρα, κυρία Πρόεδρε. Εάν δεν παρθούν μέτρα, τότεδεν θα φταίνε αυτοί που θα ξαναβγούν στους δρόμους.
Ευχαριστώ πολύ.
ΠΡΟΕΔΡΕΥΟΥΣΑ ('Αννα Μπενάκη-Ψαρούδα): Ο κ. Καρασμάνης έχει το λόγο. 
ΓΕΩΡΓΙΟΣ ΚΑΡΑΣΜΑΝΗΣ: Κυρία Πρόεδρε, στην πρωτολογία μου ακροθιγώςαναφέρθηκα στις πρόωρες συντάξεις. Ο κ. Αργύρης έδωσε μία απάντηση. 'Οτι είναι θέμα διαδικαστικό μεταξύ του Β' και του Γ' Κοινοτικού Πλαισίου.
Εάν πάμε στο Γ' Κοινοτικό Πλαίσιο, κύριε Αργύρη -έχετε τις πληροφορίες σας ότι θα υπογραφεί μετά τον Ιούνιο και ξέρετε πάρα πολύ καλά ότι το νέο πρόγραμμα της πρόωρης συνταξιοδότησης είναι εντασσόμενο στο Γ' Κοινοτικό Πλαίσιο- θα έχουμε και άλλες καθυστερήσεις. Το πρόβλημα όμως είναι αλλού.
Πρώτον ότι δεν πήρατε την έγκριση από την Ευρωπαϊκή Κοινότητα και το δεύτερο -και σημαντικότερο- ότι δεν έχετε εξασφαλίσει το ανάλογο κονδύλι της αύξησης. Αυτό το είχα επισημάνει στις 18 Δεκεμβρίου. Δεν είστε υπεύθυνος εσείς αλλά ο Υπουργός, ο κ. Ανωμερίτης, ο οποίος πραγματικά τότε απέφυγε να τοποθετηθεί.
Εν πάση περιπτώσει, έρχομαι στο θέμα που αφορά η επερώτηση.
Σας ερωτώ λοιπόν: Ποια είναι η τελική παραγωγή βαμβακιού; Πώς υπερέβη και φτάσαμε στο ένα εκατομμύριο τριακόσιους πενήντα χιλιάδες τόνους, όταν η ηγεσία του Υπουργείου Γεωργίας έλεγε ότι θα είναι ένα εκατομμύριο εκατόν πενήντα δύο χιλιάδες τόνοι; Πώς φτάσαμε λοιπόν στο ένα εκατομμύριο τριακόσιους πενήντα χιλιάδες τόνους; Αυτοί οι διακόσιες χιλιάδες τόνοι τι είναι; Αέρας; Φουσκώματα; Διπλοζυγίσματα; Και θα ήθελα να είχα τον κ. Ανωμερίτη απέναντί μου να μου πει πόσες φορές συνεδρίασε η Επιτροπή Ελέγχου Βαμβακιού. Καμία, κύριε Αργύρη. Για ποιο λόγο; Ποια είναι τα μέτρα λοιπόν;Και αυτόματα καταφεύγουμε και λέμε ότι μειώνουμε επτακόσιες χιλιάδες στρέμματα. Και δημιουργούμε και την εντύπωση ότι στα στρέμματα αυτά της μείωσης υπάρχει πρόβλημα, ότι τα εδάφη αυτά είναι ρυπογόνα. Είναι λάθος αυτό. Και είναι εγκληματικό λάθος την ώρα που διαπραγματεύεσαι το νέο κανονισμό, δίνεις τη μάχη για αύξηση του πλαφόν, όχι για περιορισμό των στρεμμάτων.
Θα ήθελα ακόμη να σας ρωτήσω το εξής: Αυτά τα μέτρα που πήρατε προϋποθέτουν την έγκριση της Ευρωπαϊκής Κοινότητας; Ο νέος κανονισμός ακόμα δεν υπεγράφη. 'Αρα λοιπόν αυτά τα μέτρα είναι στον αέρα.
Και σας λέω πρακτικά ένα παράδειγμα. Θα το αντιμετωπίσετε όταν θα ξεκινήσει η συγκομιδή του βαμβακιού: Το Υπουργείο Γεωργίας, ο Οργανισμός Βάμβακος θα πει, μέση ηρτημένη παραγωγή τριακόσια κιλά. Ο παραγωγός θα έχει μέση απόδοση πεντακόσια κιλά το στρέμμα. Τι θα γίνουν λοιπόν τα διακόσια κιλά; Δεν θα τα επιδοτήσετε; Αφού ξέρετε καλά ότι ο κανονισμός επιδοτεί το προϊόν, την παραγωγή όχι το στρέμμα.
Θα υπάρξει λοιπόν έντονο πρόβλημα και θα το αντιμετωπίσετε το Σεπτέμβριο, τον Οκτώβριο. Θα υπάρξουν έντονες διαμαρτυρίες από πλευράςτων παραγωγών. Γι'αυτό, λοιπόν, έγκαιρα πάρτε τις αποφάσεις σας. Τα διοικητικά μέτρα που πήρατε ήταν πρόχειρα και είναι εις βάρος των βαμβακοπαραγωγών.
(Στο σημείο αυτό κτυπάει το κουδούνι λήξεως του χρόνου ομιλίας τουκυρίου Βουλευτή)Κυρία Πρόεδρε, μισό λεπτό, σας παρακαλώ.
Αναφέρθηκε από τους συναδέλφους ότι η ανεργία καλπάζει στο 11,7. Και επισημάνθηκε μάλιστα ότι προέρχεται από τον αγροτικό χώρο. Ερημώνει λοιπόν η ύπαιθρος. 'Εχουμε δύο, τρία, τέσσερα βασικά εθνικά προϊόντα. Μπορούμε να δώσουμε μάχη στην Ευρωπαϊκή Κοινότητα να κερδίσουμε σημαντικά πλεονεκτήματα, για να μπορέσουμε να κρατήσουμε τους νέους στην ύπαιθρο.      Διότι εάν ερημώσει η ύπαιθρος -και το ξέρετε πάρα πολύ καλά, κύριεΑργύρη, γιατί προέρχεστε από το αγροτικό κίνημα και σας τιμώ, γιατί έχετε δώσει αγώνες- θα φτιάξουμε μία κοινωνία για την οποία θα ντρεπόμαστεόλοι.
Ευχαριστώ.
ΠΡΟΕΔΡΕΥΟΥΣΑ ('Αννα Μπενάκη-Ψαρούδα): Ο κύριος Υφυπουργός έχει τολόγο, για να δευτερολογήσει.
ΕΥΑΓΓΕΛΟΣ ΑΡΓΥΡΗΣ (Υφυπουργός Γεωργίας): Κυρία Πρόεδρε, κυρίες καικύριοι συνάδελφοι, προσπάθησα στην πρωτομιλία μου να πω, όχι κάνοντας μάθημα, ποιοι είναι οι κανόνες που πρέπει να λάβουμε υπόψη για το θέμα που σήμερα συζητάμε, δηλαδή για το βαμβάκι.
Επιλεκτικά οι κύριοι συνάδελφοι που κάνουν την επερώτηση προσπάθησαν να δείξουν ότι αν είχαμε καλύτερη διεπαγγελματική τακτική, το θέμα ήταν λυμένο.
'Εφερα μερικά παραδείγματα στην αρχή, για να δείξω ότι πολλές φορές από μόνη της η πρόθεση, ή μόνο το συμφέρον της Ελλάδας, όταν εντάσσεται στο γενικότερο συμφέρον το ευρωπαϊκό, αλλά και όταν συμμετέχει και σε παγκόσμιους οργανισμούς, όπως ήταν παλιά η GATT και τώρα ο Π.Ο.Ε., έχει τα θετικά, έχει και τα αρνητικά. Πρέπει κάθε φορά να τα αξιολογείς αυτά και να βλέπεις αν πράγματι είναι προς το συμφέρον της χώρας και κατ' επέκταση και για το συζητούμενο προϊόν.
Είπα λοιπόν ότι έχουμε ένα συγκεκριμένο πλαίσιο που κινούμεθα. Το πλαίσιο αυτό προσδιορίζεται από δύο μεγάλες συμφωνίες. Η μία είναι η συμφωνία της GATT. Προσπάθησαν πολλοί συνάδελφοι να πουν ότι εγώ δεν ψήφισα, διότι τη συμφωνία δεν την επικύρωσα με την ψήφο μου στη Βουλή, άρα αφού δεν την επικύρωσα, δεν την αποδέχομαι. 'Ηταν συγκεκριμένοι οι λόγοι που δεν ψήφισα τη συμφωνία της GATT. Μπορώ να πω ότι δεν την ψήφισα γιατί θεώρησα και τότε ότι υπήρχε μεγάλο έλλειμμα πληροφόρησης από τη συμφωνία και από τις επιπτώσεις που θα είχε αυτή η απόφαση. Και βλέπουμε στη συνέχεια ότι για όλα τα προϊόντα είχε μπει οροφή ως προς τη στήριξη.  Και αυτό ήταν υποχρεωμένη η Ευρωπαϊκή 'Ενωση να το λαμβάνει υπόψη τηςκάθε φορά που έκανε οποιαδήποτε τροποποίηση του Κανονισμού.
Είπε ο κ. Μπασιάκος και επεκαλέσθη τον αείμνηστο συνάδελφο καιΥπουργό Κρανιδιώτη ότι αυτός ήταν στην τελική ευθεία.
Θα πρέπει να σας θυμίσω, αγαπητέ συνάδελφε, ότι ο κύκλος της Ουρουγουάης ξεκίνησε το 1986 και τελείωσε το 1993. Αν λοιπόν το χρονικό περιθώριο που έμενε στην κυβέρνηση που ανέλαβε να πάει να υπογράψει τη συμφωνία, που ήταν όλα κλεισμένα, πιστεύετε ότι εκεί θα εξαντλούνταν όληη διαπραγματευτική τακτική κι εκεί που είχατε την ευθύνη και μέσα από την αναθεώρηση της Κοινής Αγροτικής Πολιτικής, το 1992, δεν είχατε δυνατότητα διαπραγματευτικής τακτικής, τότε νομίζω ότι αυτό το επιχείρημα θα πρέπει να το  εγκαταλείψετε, γιατί νομίζω ότι δεν σας ευνοεί.
Επειδή μιλήσατε για τα μεσογειακά προϊόντα, θα πρέπει να σας θυμίσωότι μέχρι το 1989 δεν ήταν στη συζήτηση της συμφωνίας για τη GATT τα μεσογειακά προϊόντα και κατ' επέκταση το βαμβάκι.
'Οταν λοιπόν -το επαναλαμβάνω και πάλι, για να ανατρέξετε σταΠρακτικά- είχαμε εγκαλέσει την Κυβέρνηση ότι υπάρχει πρόβλημα και κάτι πρέπει να γίνει, αφού είχαμε μπροστά μας πολύ χρόνο, τότε είπατε ότι δεν υπήρχε κανένα πρόβλημα με τα μεσογειακά προϊόντα. Υπήρξαν μάλιστα δημοσιεύματα, ανακοίνωση και συνεντεύξεις του Υπουργού Γεωργίας στο ΒΗΜΑ ότι δεν υπάρχει κανένα πρόβλημα με τα μεσογειακά προϊόντα. Εσείς μιλάτε για την υπογραφή που μπήκε στο τέλος. 'Αρα λοιπόν είχαμε μία δέσμευση από τη συμφωνία της GATT.
Το δεύτερο είναι ότι αυτήν τη στιγμή ο κανονισμός είναι προσαρμοσμένος στα πλαίσια αυτά. Γίνεται μεγάλη κουβέντα. Κι εγώ θα έλεγαεδώ ότι πρέπει πράγματι σαν χώρα να διαμορφώσουμε την καλύτερη δυνατή διαπραγματευτική τακτική. 'Ελα όμως που πιστεύεται ότι η Ελλάδα θα είναι αυτή που θα ανατρέψει τη συμφωνία της GATT. Και θα πρέπει να θυμίσω σε πολλούς συναδέλφους που έχουν τη γνώση ότι για πρώτη φορά υπήρξε μομφή στην Επιτροπή, δηλαδή στην Κομισιόν. Το Ευρωπαϊκό Κοινοβούλιο για πρώτη φορά έκανε μομφή στην Επιτροπή, γιατί, αν θέλετε, είχε παραβεί ακόμα και αυτήν την εντολή που είχε από το Συμβούλιο Κορυφής για τα συγκεκριμένα θέματα.
Αυτά λοιπόν θα πρέπει να λάβουμε υπόψη μας όταν μιλάμε σήμερα γιαδιαπραγματευτική τακτική και το τι μπορούμε να κάνουμε.
Κανείς δεν θα ήθελε να υπάρχει περιορισμός στο βαμβάκι. 'Ομως το συγκεκριμένο προϊόν έχει ένα συγκεκριμένο βαθμό στήριξης και με συγκεκριμένο τρόπο. Είπαμε λοιπόν ότι είναι με το σύστημα των ελλειμματικών πληρωμών. Και είπα στην αρχή τι σημαίνει σύστημα ελλειμματικών πληρωμών, ότι έχεις από την αρχή μια τιμή στόχου, έχεις την εμπορική τιμή, η οποία είναι πολύ χαμηλά και ξέρουμε ότι διαμορφώνεται χρηματιστηριακά πολλές φορές, άρα λοιπόν είναι πολύ χαμηλή σε σχέση μετο στόχο που έχουμε βάλει και το κενό, που υπάρχει, έρχεται και καλύπτεται από ενίσχυση που έρχεται μέσα από τον κανονισμό. Αυτή η ενίσχυση είπα κάποια στιγμή ότι είναι πολύ μεγάλη, δηλαδή είναι μία ενίσχυση που ξεπερνά τα διακόσια δισεκατομμύρια δραχμές. Πολλοί λένε, γιατί βάζετε αυτήν τη στιγμή τέτοια ζητήματα;Είναι μια πραγματικότητα όμως ότι το εισόδημα των βαμβακοπαραγωγών κατά κύριο λόγο δεν προέρχεται από την αγορά, αλλά από τη στήριξη που υπάρχει μέσα απ'αυτήν τη διαδικασία και μέσα απ'αυτόν τον κανονισμό. Εδώ απαντώ στους συναδέλφους της Νέας Δημοκρατίας και όχι του Κ.Κ.Ε.  γιατί είδα ότι προσχώρησε και ο συνάδελφος του Συνασπισμού σε μια άποψη, σαν να λέει ότι δεν υπάρχει πλαίσιο στην Ευρωπαϊκή 'Ενωση και μπορούμε εκεί να κάνουμε "τους τσαμπουκάδες" και να τα ανατρέψουμε όλα.
Ωραία ακούγονται για λαϊκισμό, ωραία ακούγονται, αν θέλετε, για να μπορούμε να διαμορφώσουμε ένα μέτωπο, γιατί από τη μια μεριά διαπίστωσα μια αγωνία, πώς θα μπορέσουμε να διαμορφώσουμε όρους και προϋποθέσεις για κινητοποιήσεις και από την άλλη μεριά πως θα μας εγκαλέσετε  στην Ευρωπαϊκή 'Ενωση, αν θα επιστρέψουμε ή δεν θα επιστρέψουμε τμήμα των 40 δραχμών που δόθηκαν σε μια συγκεκριμένη  περίοδο.
Αυτά τα δύο συγκρούονται και δημιουργούν πρόβλημα στο προϊόν. Το πρόβλημα αυτού του προϊόντος όταν θα συνεχίσει να υπάρχει θα είναι αυτό που θα δημιουργεί τεράστιο πρόβλημα και στην εθνική μας οικονομία, γιατί είπα για τη σημαντικότητα όχι μόνο αυτού του τομέα, αλλά και μέρους αυτού του τομέα  όπως είναι η καλλιέργεια του βαμβακιού. Είπαμε πριν ότι απασχολεί εκατό χιλιάδες οικογένειες στην περιφέρεια. Αυτή είναι μια μεγάλη υπόθεση, για να μη φτάσουμε στο σημείο να διαγνώσουμε κάποιαστιγμή ότι τροφοδοτείται η ανεργία μέσα και από το αγροτικό κανάλι.
Τα μέτρα, λοιπόν, που πήρε η κυβέρνηση και οι προϋποθέσεις που βάζει για την ανάπτυξη της υπαίθρου και τη στήριξη του αγροτικού εισοδήματος είναι προς την κατεύθυνση  πράγματι να διαμορφώσουμε τους όρους με τους οποίους   θα μπορούμε να συντηρήσουμε αυτόν τον αγροτικό τομέα και αν είναι δυνατόν να τον αυξήσουμε, γιατί παλαιότερα υπήρχε μια άποψη που έλεγε ότι οπωσδήποτε  πρέπει να μειωθεί ο αγροτικός τομέας, γιατί αυτό είπε η Ευρωπαϊκή 'Ενωση.
Θα πρέπει να πω εδώ ότι δεν χρειάζεται εμείς να πάρουμε κάποιοπρόσθετο μέτρο για να μειωθεί ο αγροτικός πληθυσμός. Ο αγροτικός πληθυσμός θα μειωθεί όπως σήμερα έχει διαμορφωθεί πλέον από την ηλικιακή του σύνθεση και από το δημογραφικό πρόβλημα. 'Εχουμε ένα γηρασμένο αγροτικό πληθυσμό, που δεν μπορεί να συμμετάσχει στις καινοτομίες που θέλουμε να υπάρξουν στον αγροτικό τομέα και γι' αυτό πήραμε και τα μέτρα.  Επαναλαμβάνω και πάλι ότι έπρεπε να συμφωνήσουμε πως είναι μέτρα προς μια σωστή κατεύθυνση. Μιλάω  όχι για τα μέτρα για το βαμβάκι -θα αναφερθώ σε αυτά μετά-  αλλά για τα διαρθρωτικά μέτρα, που μπορούν πράγματι να αναζωογονήσουν την ύπαιθρο και να δώσουν μια προοπτική.
Είπα ότι δύο είναι τα μέτρα  που μπορούν να δημιουργήσουν αυτές τιςπροϋποθέσεις. Το ένα είναι  ότι χρειαζόμαστε ανανέωση του αγροτικού πληθυσμού, όχι μόνο ποσοτικά αλλά και ποιοτικά, δηλαδή  με τη δυνατότητανα υπάρχουν νέοι άνθρωποι  που θα ασχοληθούν με την αγροτική εκμετάλλευση και θα έχουν τις γνώσεις για να παρακολουθήσουν τις εξελίξεις. Ξέρουμε πολύ καλά ότι μπορεί να μην είχαμε τη συμφωνία στο Σιάτλ για το παγκόσμιο εμπόριο, αλλά δεν είναι πολύ μακριά αυτή η στιγμή. Εκτός αν κάποιοι βλέπουν για ένα χρόνο.
Θα πρέπει να πω ότι η πολιτική την οποία εφαρμόζουμε και την οποία δρομολογούμε είναι για να αντιμετωπίσει τα προβλήματα μετά το 2006, που πιθανά να έχουμε και άλλες περικοπές από τις επιδοτήσεις και απο τις στηρίξεις των προϊόντων, γιατί όλες οι αγροτικές χώρες θα πιέζουν και με τη συμμαχία που έχουμε σήμερα μεταξύ της Αμερικής  και των φτωχών χωρών, που θέλουν να είναι ελεύθερα τα σύνορα, γιατί έχουν πολύ χαμηλές τιμές θα δημιουργηθεί το μεγάλο πρόβλημα στις τιμές των δικών μας προϊόντων και των ευρωπαϊκών.
Πρέπει να πω ότι υπήρχε πάντα και μέσα στην Ευρωπαϊκή 'Ενωση μια άποψη που έλεγε "εσείς στην Ελλάδα δεν κάνετε τίποτα  για να φτιάξετε ανταγωνιστική γεωργία". 'Οταν όμως βάλαμε τα χαρτιά κάτω και συζητούσαμε, είδαμε ότι ακόμα και στην Ολλανδία, η οποία είναι η πιο ανεπτυγμένη αγροτική χώρα, αν έλειπαν οι ενισχύσεις της Ευρωπαϊκής 'Ενωσης, τα προϊόντα της δεν θα είχαν καμία τύχη στην παγκόσμια αγορά. Αφού δεν θα είχαν τα προϊόντα της Ολλανδίας καταλαβαίνετε  τι πρόβλημα θα έχουν τα ελληνικά προϊόντα.
Ας σταματήσουμε λοιπόν να λέμε ψέματα στους αγρότες, ας σταματήσουμε να τους λέμε ότι μπορούμε να κάνουμε τα πάντα, ότι μπορεί να τα στηρίξει ο κρατικός προϋπολογισμός, ότι μπορεί να τα στηρίξει ο ευρωπαϊκός προϋπολογισμός. Αυτό θα το κάνει μέχρι το  2006. Και η Κυβέρνηση έκανε ένα μεγάλο βήμα. Εγώ όταν πήγα να παρακολουθήσω τη διαδικασία  στην ευρωπαϊκή ομοσπονδία, που ήμουν αντιπρόεδρος, με μια φωνή μου είπαν όλοι οι συνάδελφοι "συγχαρητήρια στον Πρωθυπουργό σας, γιατί υπερασπίστηκε το Νότο γιατί υπερασπίστηκε την κοινή αγροτική πολιτική και δεν πήγαμε στην επανεθνικοποίηση". 'Ηταν  συγχαρητήρια ανθρώπων  που ανήκαν στις επαγγελματικές οργανώσεις των αγροτών.
Το έκανε αυτό ο Κώστας Σημίτης και η Κυβέρνηση και θα θυμίσω έναπράγμα σε όσους παρακολουθούν τους ευρωπαϊκούς προϋπολογισμούς. Θα θυμίσω ότι με 64% συμμετοχή του ευρωπαϊκού προϋπολογισμού στο αγροτικό ταμείο είχαμε  τα χρήματα   που έρχονταν στην Ελλάδα μέχρι το 2000.
Σήμερα έχουμε τα ίδια χρήματα με την "Ατζέντα 2000", έχουμε δηλαδή τα ίδια χρήματα μέχρι το 2006 με προϋπολογισμό της κοινότητας 44%.               Καταλαβαίνετε, λοιπόν, ότι με λιγότερα χρήματα που δαπανά η κοινότητα γιατο αγροτικό ταμείο, για τις επιδοτήσεις, σήμερα η Ελλάδα κατάφερε να έχει τα ίδια ακριβώς ποσά.
'Ολοι επικαλείστε ότι πήραμε τα μέτρα για να πάρουμε τους ψήφους του ελληνικού λαού. Πήραμε τα μέτρα, γιατί ήταν αναγκαία. Τουλάχιστον σ' αυτόν το στόχο δεν διαφώνησε κανένας. Νομίζω ότι δεν μας επιβάλλεται η Ευρωπαϊκή 'Ενωση. Διαμορφώσαμε όρους και προϋποθέσεις στην Ευρωπαϊκή 'Ενωση να μπορούμε να πάρουμε και εθνικά μέτρα και για περιβαλλοντικούς λόγους, αλλά αν θέλετε και για νοικοκύρεμα εσωτερικό του βαμβακιού.
(Στο σημείο αυτό την Προεδρική 'Εδρα καταλαμβάνει ο Β' Αντιπρόεδροςτης Βουλής κ. ΠΑΝΑΓΙΩΤΗΣ ΣΓΟΥΡΙΔΗΣ)Ας σταματήσουν λοιπόν αυτά τα κορκοδείλια δάκρυα για το αν βάλαμε ή δεν βάλαμε πρόστιμα στους εκκοκκιστές. Γιατί θα θυμίσω εδώ ότι κάποιος συνάδελφός σας και της παράταξής σας έλεγε "δεν φταίω εγώ που έχουμε συγγενική σχέση".
ΑΘΑΝΑΣΙΟΣ ΝΑΚΟΣ: Είναι ντροπή να το λέτε αυτό.
ΕΥΑΓΓΕΛΟΣ ΑΡΓΥΡΗΣ (Υφυπουργός Γεωργίας): Μην ξύνετε πληγές.
Ο αγροτικός τομέας, οι αγρότες, έχουν ανάγκη από μία συνετή πολιτική, έχουν ανάγκη από όλες τις δυνάμεις. Εγώ μίλησα για μία εθνική συμφωνία.             Αυτήν την εθνική συμφωνία προσπαθούμε να τη διαμορφώσουμε όχιεπιβάλλοντας διοικητικά μέτρα, γιατί εγκαλούμεθα από την αριστερή πλευράεδώ τι θα κάνουν αυτές οι διεπαγγελματικές οργανώσεις. Θα βάλετε το λύκο μαζί με τα πρόβατα; Θα βάλετε, δηλαδή, τον αγρότη μαζί με τον επιχειρηματία;Ξέρετε πολύ καλά ότι υπάρχει πολιτική προϊόντος και κανένας δεν μπορεί να είναι εκκοκκιστής βάμβακος, εάν δεν  υπάρχει βαμβάκι. Κανείς δεν μπορεί να είναι έμπορος καπνού, εάν δεν υπάρχει καπνός. 'Αρα χρειάζεται μία πολιτική για το προϊόν. Και έχουν όλοι έννομο συμφέρον και ανάγκη.
Από εκεί και πέρα μπαίνουμε στο ζήτημα εάν πράγματι βάζουμε το λύκο και το πρόβατο, δεν βάζουμε τον αγρότη μόνο του. Τον βάζουμε μέσα από την έκφραση την επαγγελματική εκεί που πραγματικά μπορεί να διαμορφωθεί μία μεγαλύτερη δύναμη και νομίζω ότι είναι οι οργανώσεις των αγροτών.
Εάν δεν σας εκφράζει η ΠΑΣΕΓΕΣ και η ΓΕΣΑΣΕ, τις οποίες υπηρετήσατε, κύριε Στριφτάρη, αυτό είναι ένα άλλο ζήτημα. Εάν πιστεύετε ότι μπορούννα γίνουν άλλο σχήμα ...
ΙΩΑΝΝΗΣ ΠΑΤΑΚΗΣ: Μα συμφωνούσαν ...
ΠΡΟΕΔΡΕΥΩΝ (Παναγιώτης Σγουρίδης): Σας παρακαλώ, κύριε Πατάκη.
ΕΥΑΓΓΕΛΟΣ ΑΡΓΥΡΗΣ (Υφυπουργός Γεωργίας): Εάν πιστεύατε και πιστεύετε ότι πρέπει να υπάρξει άλλη μορφή διεπαγγελματικής έκφρασης, αυτό οι μόνοι που μπορούν να το αποφασίσουν είναι οι ίδιοι οι αγρότες.
'Οταν λοιπόν επιμένουν τα κόμματα ότι μπορούν αυτά να επιβάλλουν τις μορφές, τότε είναι βέβαιο ότι δεν προσφέρουν υπηρεσίες στους αγρότες. 
ΣΠΥΡΙΔΩΝ ΣΤΡΙΦΤΑΡΗΣ: Μα εσείς τους επιβάλατε.
ΕΥΑΓΓΕΛΟΣ ΑΡΓΥΡΗΣ (Υφυπουργός Γεωργίας): Θα πρέπει να γίνει σαφές ότι η αυτονομία του μαζικού κινήματος δεν είναι στα λόγια, πρέπει να είναι στην πράξη. Δεν πρέπει να είναι με ντιρεκτίβες οι οποίες φεύγουν από τα γραφεία του Κομμουνιστικού Κόμματος, για να διαμορφώσετε συντονιστικές επιτροπές και για να διαμορφώσετε δηλαδή όρους και προϋποθέσεις που εσείς θα ορίζετε κάθε φορά, γιατί δεν εκλέγονται από πουθενά.
ΙΩΑΝΝΗΣ ΠΑΤΑΚΗΣ: Θα τα πούμε το φθινόπωρο.
ΕΥΑΓΓΕΛΟΣ ΑΡΓΥΡΗΣ (Υφυπουργός Γεωργίας): Και όταν θέλετε χρησιμοποιείτε τον όρο του νομικού προσώπου, την έκφραση των αγροτών "Ομοσπονδία Αγροτικών Συλλόγων", που είστε πρόεδρος, κύριε Πατάκη. Πάτε όμως και σε μία άλλη βαθμίδα και λέτε "συντονιστική επιτροπή", η οποία δεν εκλέγεται από πουθενά και από κανέναν.
Γι'αυτό λοιπόν δεν είναι υπηρεσία στο αγροτικό κίνημα ούτε στουςαγρότες αυτή η τακτική.
Εκείνο που θέλω να πω κλείνοντας για τα μέτρα ...
ΣΠΥΡΙΔΩΝ ΣΤΡΙΦΤΑΡΗΣ: Ψήφισαν εκατό...
ΠΡΟΕΔΡΕΥΩΝ (Παναγιώτης Σγουρίδης): Να μη γράφεται καμία από τιςδιακοπές.
Κύριε Υπουργέ, θα παρακαλούσα και εσείς να μην αναφέρεστε επωνύμως. 
ΕΥΑΓΓΕΛΟΣ ΑΡΓΥΡΗΣ (Υφυπουργός Γεωργίας): Νομίζω ότι και οι κύριοισυνάδελφοι επωνύμως εκφράστηκαν σε εμένα, γιατί θυμήθηκαν το γενεολογικό μου δένδρο, θυμήθηκαν όλη μου την επαγγελματική δραστηριότητα.
ΠΡΟΕΔΡΕΥΩΝ (Παναγιώτης Σγουρίδης): Δεν θα πρέπει να τους μιμηθείτε. 
ΕΥΑΓΓΕΛΟΣ ΑΡΓΥΡΗΣ (Υφυπουργός Γεωργίας): Και εγώ πού θα αναφερθώ;Επειδή εδώ γνωριζόμαστε καλά μεταξύ μας, καλό είναι να ακούει και ο ελληνικός λαός.
'Οσον αφορά τα μέτρα, εκείνο που εγώ συμπέρανα -και πραγματικά χαίρομαι για αυτό- είναι για τις απόψεις που ακούστηκαν. 'Eχουμε και αυτιά ανοικτά αλλά και διάθεση. To δείξαμε μέσα από τις αλλαγές που κάναμε στη διϋπουργική.  Κατ'αρχήν φάνηκε και από τις τοποθετήσεις. Και ξέρουμε πολύ καλά ότι αυτό έγινε και από τις ερωτήσεις που κάναμε στις νομαρχίες, στις ενώσεις, στις ομοσπονδίες, στους δήμους. 'Ολοι έλεγαν ότι κάτι πρέπει να κάνουμε.
'Αρα λοιπόν στο στόχο ότι έπρεπε να παρθούν μέτρα, θεωρώ ότι έχουνσυμφωνήσει.
'Εχουμε το στόχο μπροστά μας, που συμφωνούμε όλοι. Εγώ να δεχθώ ότιτα μέτρα πιθανώς να μη φθάσουν στο επιδιωκόμενο αποτέλεσμα, να μην έχουν αυτήν την αποτελεσματικότητα που είχαμε από την αρχή που τα βάλαμε. Αλλά όλοι τορπιλίσαμε αυτά τα μέτρα. Τα τορπιλίσαμε με τις πιέσεις εάν αδικεί τον έναν ή τον άλλον σε επί μέρους ομάδες.
Τα αδικήσαμε ως προς το πότε θεωρεί ο καθένας μικρό ή μεγάλο τον παραγωγό και δεν κοιτάξαμε ποια είναι βιώσιμη εκμετάλλευση. Αυτά είναι μέσα από το ίδιο σύστημα που κινούμεθα όλοι, μέσα από το πολιτικό σύστημα που λειτουργούμε.
Από τη μια μεριά είναι οι πιέσεις. Από την άλλη μεριά είναι η αγωνία των παραγωγών, μήπως αυτό δημιουργήσει προϋποθέσεις ποσόστωσης και δικαιώματος. Αν θέλετε, αυτά τα δύο συγκρούστηκαν και πιθανόν να μην έχουμε την αποτελεσματικότητα των μέτρων. Αυτή τη στιγμή μας μένει ο έλεγχος από την παραγωγή μέχρι το τέλος. Σας διαβεβαιώ ότι θα κάνουμε ό,τι είναι δυνατόν και θα λάβουμε υπόψη μας όλες τις παρατηρήσεις οι οποίες γίνονται και από σας κατ'ιδίαν αλλά και από την τοποθέτησή σας στοΚοινοβούλιο και θα διαμορφώσουμε εκείνο το πλαίσιο, για να ελέγξουμε την πραγματική παραγωγή, γιατί η πραγματική παραγωγή δίνει και το πραγματικό εισόδημα στον παραγωγό. Διαφορετικά δεν θα υπάρχουν ούτε όροι ούτε προϋποθέσεις ούτε ποιότητας του βάμβακος ούτε στήριξης του πραγματικού παραγωγού. Σε αυτά τα δύο εμείς είμαστε αμετακίνητοι και θα κάνουμε οτιδήποτε για να το στηρίξουμε.
Σας ευχαριστώ.
ΠΡΟΕΔΡΕΥΩΝ (Παναγιώτης Σγουρίδης): Ο Κοινοβουλευτικός Εκπρόσωπος της Νέας Δημοκρατίας κ. Μπασιάκος έχει το λόγο για δέκα λεπτά, για να δευτερολογήσει.
ΕΥΑΓΓΕΛΟΣ ΜΠΑΣΙΑΚΟΣ: Κύριε Πρόεδρε, οι συνάδελφοι που αναφέρθηκαν στο παρελθόν του κ. Αργύρη, νομίζω πως το έκαναν για καλό. Αν ο κύριος Υφυπουργός απαρνείται την προηγούμενη θητεία του ως πρόεδρος της ΠΑΣΕΓΕΣ και ως αγροτοσυνεταιριστικό στέλεχος γενικά, είναι δικό του πρόβλημα. Εμείς του θυμίσαμε τι έλεγε τότε και τι λέει σήμερα επισημαίνοντας την ανακολουθία των λόγων και των σημερινών δεσμεύσεών του.
Φοβάμαι ότι ο κύριος Υφυπουργός δεν απάντησε σε κανένα από τα κρίσιμα ερωτήματα που του τέθηκαν. 'Εκανε μια θεωρητική ανάπτυξη του θέματος, είπε για τις καλές του προθέσεις, τις οποίες δεν αμφισβητεί κανένας βέβαια, αλλά δεν αναφέρθηκε καθόλου στα σοβαρά ζητήματα που έθεσε η Νέα Δημοκρατία αλλά και οι Κοινοβουλευτικοί Εκπρόσωποι των άλλων κομμάτων και δεν μας κατέστησε σοφότερους με τις πληροφορίες που θα μας έδινε εδώ ως αρμόδιος υπεύθυνος του τομέα του βάμβακος.
Συγκεκριμένα, δεν μας είπε τι προβλέπει από την εφαρμογή των περιοριστικών αποφάσεων, των αλληλοαναιρούμενων αποφάσεων, που δεν τροποποιούνται για να βελτιωθεί η απόφαση, αλλά γιατί υπήρχαν πράγματι οι πιέσεις, γιατί υπήρχαν πράγματι τα προβλήματα από τον περιορισμό της καλλιέργειας, αφού δεν τους παρείχατε οποιαδήποτε εναλλακτική λύση καλλιέργειας.
Το πρώτο λοιπόν ερώτημα που αιωρείται και έχει μείνει αναπάντητοείναι: ποια είναι η έκταση της καλλιέργειας που προσδοκάτε από την εφαρμογή των μέτρων σας; Προφανώς είχατε βάλει ένα στόχο μείωσης κατά επτακόσιες χιλιάδες στρέμματα. Ας μας πείτε τι περιμένετε: θα μειωθεί ή θα αυξηθεί η καλλιέργεια με τα μέτρα σας; Θα μειωθεί κατά εξακόσιες ή επτακόσιες χιλιάδες στρέμματα η καλλιέργεια βάμβακος με την εφαρμογή των αποφάσεών σας ή θα αυξηθεί ενδεχομένως; Γιατί υποτίθεται πως αυτές οι αποφάσεις ελήφθησαν μετά από κάποια μελέτη, μετά από κάποια έρευνα. Να δείτε ποιους περιλαμβάνει αυτή η ρύθμιση και τι είδους περιορισμούς συνεπάγεται στην καλλιέργειά τους.
Μας είπατε κάποιες φορές ότι οργανώνεστε να κάνετε συμμαχία με τουςΙσπανούς για να βελτιώσετε την πρόταση. Λίγο αργότερα μας είπατε ότι η πρόταση της Ευρωπαϊκής Επιτροπής δεν μπορεί να βελτιωθεί, γιατί υπάρχει ένα πλαφόν, γιατί υπάρχει ένα όριο, το οποίο δεν μπορούμε να το υπερβούμε πάνω από την ποσότητα των επτακοσίων ογδόντα μία χιλιάδων τελών. 'Ετσι μας είπατε.
Στη συνέχεια περιγράψατε τη δική σας βούληση να οργανώσετε μεεπιτροπές έναν καλύτερο έλεγχο της παράδοσης των ποσοτήτων στα εκκοκκιστήρια, για να συμβάλεται στην πάταξη της διαφθοράς με τα λιποζυγίσματα.
Και τα δύο αυτά σημεία της τοποθέτησής σας αποδεικνύουν ότι γιαπρώτη φορά τώρα προσπαθείτε να αντιμετωπίσετε ένα χρόνιο επί των ημερών σας πρόβλημα, της τελευταίας επταετίας, και ότι μέχρι τώρα δεν έχετε λάβει κανένα ουσιαστικό μέτρο είτε προς την κατεύθυνση διαμόρφωσης συμμαχιών με άλλες χώρες και ειδικότερα με την Ισπανία σε αυτό το προϊόνμε εκπροσώπους άλλων χωρών σε άλλα προϊόντα- είτε προς την κατεύθυνση αποτελεσματικών ελέγχων κατά την παράδοση του προϊόντος. Αποτέλεσμα είναι να έχουμε διπλοζυγίσματα και να έχουμε φούσκωμα πλεονασματικών πλασματικών ποσοτήτων παραγωγής, που οδήγησαν στη σημερινή αδιέξοδη κατάσταση. Αυτή είναι η πραγματικότητα.
Βέβαια αποκρύψατε το γεγονός ότι με τη μείωση της τιμής του βάμβακος ύστερα από την εφαρμογή του καταστροφικού κανονισμού, που είχε συναφθεί επί κυβερνήσεως του ΠΑ.ΣΟ.Κ. το 1995, έχετε μείωση της απόδοσης έως ζημιογόνο καλλιέργεια. 'Εχετε ζημιογόνο καλλιέργεια για το βαμβάκι. Δεν ήσασταν εσείς κυβέρνηση, δεν ήταν κυβέρνηση το ΠΑ.ΣΟ.Κ όταν συμφωνούσατε στον κανονισμό το 1995;
ΕΥΑΓΓΕΛΟΣ ΑΡΓΥΡΗΣ (Υφυπουργός Γεωργίας): Μου επιτρέπετε μια διακοπή;
ΕΥΑΓΓΕΛΟΣ ΜΠΑΣΙΑΚΟΣ: Βεβαίως σας επιτρέπω, αν πρόκειται ναδιευκρινίσετε αυτό το οποίο λέτε.
ΠΡΟΕΔΡΕΥΩΝ (Παναγιώτης Σγουρίδης): Δέχεσθε τη διακοπή, κύριεΜπασιάκο;
ΕΥΑΓΓΕΛΟΣ ΜΠΑΣΙΑΚΟΣ: Ναι, βεβαίως, δεν έχω πρόβλημα.
ΠΡΟΕΔΡΕΥΩΝ (Παναγιώτης Σγουρίδης): Ορίστε, κύριε Υφυπουργέ.
ΕΥΑΓΓΕΛΟΣ ΑΡΓΥΡΗΣ (Υφυπουργός Γεωργίας): Μπορείτε να μου δώσετε τα χαρακτηριστικά της αλλαγής του 1992 με το 1995;Ποια ήταν η διαφορά του '92 με το '95;
ΕΥΑΓΓΕΛΟΣ ΜΠΑΣΙΑΚΟΣ: Σας είπα ότι εξαιρέθηκαν με τη διαπραγμάτευση της GATT με το τελευταίο Συμβούλιο, το jumbo Συμβούλιο Υπουργών Εξωτερικών και Γεωργίας το Σεπτέμβριο του 1993 -το έχουμε πει και άλλες φορές σε αυτήν την Αίθουσα- τα προϊόντα μεσογειακού ενδιαφέροντος από τους περιορισμούς της GATT. Και, εν πάση περιπτώσει, όταν επικαλέστηκα τον αείμνηστο Γενικό Γραμματέα του Υπουργείου Εξωτερικών και μετέπειτα Υφυπουργό, τον Κρανιδιώτη, τον επικαλέσθηκα γιατί ξέρω από το έγγραφό του που έχουμε καταθέσει παλαιότερα ότι ανέφερε πως ήταν θετική η ρύθμιση της GATT. Δεν μας είπε ότι ήταν αρνητική και "τι να κάνουμε, περισώζουμε ό,τι είναι δυνατόν να περισωθεί". Ο Κρανιδιώτης ανέφερε ότι ήταν θετική η ρύθμιση, αυτή που εσείς επικαλείσθε ότι είχε ολοκληρωθεί επί Νέας Δημοκρατίας και όχι επί ΠΑ.ΣΟ.Κ., όπως είναι η πραγματικότητα, όταν μεσολάβησαν δύο ολόκληροι μήνες ως κυβέρνηση του ΠΑ.ΣΟ.Κ. με την τελική διαπραγμάτευση και όταν άλλες χώρες όπως η Γαλλία, εξασφάλισαν στήριξη ευαίσθητων προϊόντων και ευαίσθητων τομέων της γεωργίας τους ακόμη και το τελευταίο βράδυ της διαπραγμάτευσης. Τα γνωρίζετε αυτά. Δεν είναι δυνατόν να μας λέτε άλλα τώρα απ'όσα μας λέγατε παλαιότερα ως παλαιός Βουλευτής του ΠΑ.ΣΟ.Κ. Και αυτήν την αντίφαση την επεσήμανα στην αρχή της ομιλίας μου.
Σας λέω ότι ανεξάρτητα πώς πήγε η GATT, υπάρχει μία νέα αντίφαση,όπως αυτά που λέει ο κ. Σημίτης, ο οποίος πέτυχε στη διαπραγμάτευση για την "Ατζέντα 2000" και όταν σήμερα δηλώνετε αδυναμία να βελτιώσετε τις νέες ρυθμίσεις, για το νέο κανονισμό που θα ισχύσει από φέτος. Αυτή είναι η πραγματικότητα. Λέτε ότι εξασφαλίσατε τα ίδια. Μα αν εξασφαλίζατε τα ίδια, θα είχατε ίδιους όρους για το σκληρό σιτάρι, για το ελαιόλαδο, ίδιους όρους για τον καπνό, για το βαμβάκι. 'Ομως βλέπουμε στην πράξη ότι η εξέλιξη των καλλιεργειών αυτών είναι δυσμενέστερη από αυτή που ίσχυε μέχρι σήμερα. Θέλουμε μία εξήγηση. Διότι έχουμε μείωση κατά τρία και κάτι εκατομμύρια στρέμματα στο σκληρό σιτάρι, έχουμε μείωση κατά επτακόσιες χιλιάδες στρέμματα στο βαμβάκι, έχουμε σημαντική μείωση στην καλλιεργούμενη και στην παραγόμενη ποσότητα στο ελαιόλαδο που επιδοτείται από την Ευρωπαϊκή 'Ενωση. Και ερωτώ: χάνουμε αυτές τις επιδοτήσεις; Πού πηγαίνουν αυτές οι επιδοτήσεις, όταν ισχυρίζεστε ότι το τελικό ποσό είναι το ίδιο με αυτό που εξασφάλισε ο κ. Σημίτης; Να μας το πείτε. Πού πηγαίνει το υπόλοιπο ποσό το οποίο χάνεται από τα συγκεκριμένα προϊόντα, από τις συγκεκριμένες καλλιέργειες;Και να μην προχωρήσω στα οπωροκηπευτικά, ούτε σε μία σειρά από άλλαπροϊόντα, των οποίων η εξέλιξη είναι ιδιαίτερα δυσμενής τα τελευταία χρόνια και γίνεται δυσμενέστερη τα επόμενα χρόνια, στη βάση δικών σας δεσμεύσεων και διαπραγματεύσεων από την Κυβέρνηση του ΠΑ.ΣΟ.Κ., από προηγούμενους Υπουργούς και Υφυπουργούς.
Και λυπάμαι γιατί στηρίζετε μία απόφαση, όπως αυτή για το βαμβάκι, η οποία απ'όλες τις πτέρυγες της Βουλής αλλά και από τους εκπροσώπους των αγροτών έχει κατηγορηθεί ως απαράδεκτη. Εγώ θα σταθώ μόνο στη δήλωση του κ. Λιόλιου, του δικού σας στελέχους, του Προέδρου της ΠΑΣΕΓΕΣ και του υποψηφίου βουλευτή του ΠΑ.ΣΟ.Κ., ο οποίος εκλιπαρούσε κυριολεκτικά τον Υπουργό σας, τον κ. Ανωμερίτη, να μην ισχύσει φέτος η περιοριστική ρύθμιση για το βαμβάκι. Τον άκουσα με τα αυτιά μου. Πώς εσείς, λοιπόν, υπερασπίζεστε μία τέτοια απόφαση;Και σας ρωτώ: τελικώς η απόφαση αυτή οδηγεί στη μείωση της καλλιέργειας ή ενδεχομένως στην αύξησή της;  Αν δεν μας απαντήσετε, σημαίνει ότι εξακολουθείτε να αντιμετωπίζετε με την ίδια ανευθυνότητα που αντιμετώπιζαν και οι προηγούμενοι Υπουργοί το κρίσιμο αυτό θέμα. 'Οτι δηλαδή βαδίζετε σε θολά νερά και δεν γνωρίζετε πού θα καταλήξει η απόφασή σας.
Κάλεσε ο κ. Λιόλιος τον  κύριο Υπουργό τότε να μην ισχύσει η απόφαση του περιορισμού των στρεμμάτων, ακριβώς γιατί δεν υπάρχει δεδομένηρύθμιση από την Ευρωπαϊκή 'Ενωση. Υπάρχει ένας μετέωρος κανονισμός, μία μετέωρη πρόταση κανονισμού, η οποία ακόμα και σήμερα δεν έχει εγκριθεί. Πώς εφαρμόζεται περιοριστική απόφαση, όταν ακόμη δεν υπάρχει ρύθμιση; Και σας καταλογίστηκε ευθύνη και από τους συναδέλφους ότι πριν ακόμα τελειώσουν οι διαπραγματεύσεις ο Υπουργός Γεωργίας βγαίνει κατά τρόπο πρωτόγνωρο και απαράδεκτο και δηλώνει πως είναι θετική η ρύθμιση. Με ποιες προϋποθέσεις θα διεκδικήσετε βελτίωση του Κανονισμού είτε για το βαμβάκι είτε για μία σειρά άλλα προϊόντα; Αυτά πρέπει να μας διευκρινίσετε. Δεν λέει κανείς ότι δεν έχετε αγαθές προθέσεις, αλλά είναι τελείως αποτυχημένη η στρατηγική σας στη διαπραγμάτευση για το βαμβάκι και για μια σειρά άλλα προϊόντα. Και είστε αποκλειστικά υπεύθυνοι για την κατάρρευση του αγροτικού τομέα στη χώρα μας, για τη μείωση του αγροτικού εισοδήματος, για την κατάρρευση των τιμών των συγκεκριμένων αγροτικών προϊόντων και για τη ραγδαία αύξηση της ανεργίας που είναι πρωτόγνωρη, σύμφωνα με τα σημερινά στοιχεία, όπως αυτά που δημοσιεύθηκαν και αναλύθηκαν από τους συναδέλφους. Αυτά σας καταλογίζουμε. Και δεν είναι δυνατόν να μας λέτε ότι υπάρχει λόγος περιορισμού π.χ. η ρύπανση. Εγκλωβιστήκατε σε μία παγίδα την οποία σας έθεσαν και σας είπε ο συνάδελφος του Κ.Κ.Ε. ότι αν αποδεχόμαστε κάθε εισήγηση που αφορά προστασία του περιβάλλοντος, τότε θα οδηγηθούμε σε ραγδαία μείωση και άλλων καλλιεργειών με την ίδια απαράδεκτη λογική, όταν είναι αποδεδειγμένο ότι υπάρχουν άλλες καλλιέργειες, οι οποίες είναι περισσότερο ρυπογόνεςαπό την καλλιέργεια του βάμβακος.
Και δεν μιλάμε για κάποια ευαίσθητη περιοχή.
Καταλήγω στο εξής ερώτημα: Τι θα γίνει με τους παραγωγούς των εκτάσεων, οι οποίοι πλέον δεν καλύπτονται από κοινοτικές επιδοτήσεις; Τι θα γίνει με τα τρία εκατομμύρια διακόσιες χιλιάδες (3.200.000) στρέμματα σκληρού σταριού, τι θα γίνει με τις επτακόσιες χιλιάδες (700.000) στρέμματα που δεν θα καλλιεργηθούν φέτος για πρώτη χρονιά με βαμβάκι και τι θα γίνει με τους καλλιεργητές άλλων καλλιεργειών, οι οποίοι υφίστανται ραγδαίους περιορισμούς ως αποτέλεσμα της δικής σας ανίκανης και αδιέξοδης πολιτικής. Τι θα γίνει με τους νέους αγρότες οι οποίοι εγκλωβίζονται και καταδικάζονται στο να καλλιεργούν πολύ μικρή έκταση σαράντα ή πενήντα στρέμματα, στα οποία δεν επιβάλλετε περιορισμό; Αυτοί θα είναι αναγκασμένοι επ' άπειρον να καλλιεργούν μόνο τόσα λίγα στρέμματα; Μήπως θεωρείτε ότι είναι βιώσιμος κλήρος για το βαμβάκι τα είκοσι ή τα τριάντα στρέμματα και ότι δεν χρειάζονται καμία άλλη ενίσχυση στην πορεία;Αυτά τα ερωτήματα μένουν μετέωρα και αφορούν δεκάδες χιλιάδες αγρότεςστη χώρα μας, οι οποίοι αντιμετωπίζουν πρόβλημα επιβίωσης. Και μου κάνει εντύπωση το γεγονός ότι άλλα είπατε σήμερα και άλλα διεκδικούσατε παλαιότερα ως απλός Βουλευτής. Δεν είναι δυνατόν να υπερασπίζεσθε μια πολιτική, η οποία οδηγεί σε αδιέξοδο.
Ο κ. Σημίτης μόνο μια φορά ασχολήθηκε με την εξέλιξη του αγροτικού τομέα στη διαπραγμάτευση για την "Αντζέντα". Ποτέ δεν πήγε σε Συμβούλιο Κορυφής για να διεκδικήσει στη στήριξη των δίκαιων αγροτικών αξιώσεων.  Αντίθετα, κατηγορούσε τον κ. Καραμανλή, ο οποίος του εισηγείτο να πάειστο Συμβούλιο Κορυφής ή ακόμη και στο Συμβούλιο των Υπουργών Γεωργίας, όπως έχει δικαίωμα να το κάνει. Ο κ. Σημίτης ποτέ δεν σήκωσε ένα τηλέφωνο για να μιλήσει είτε με τον Πρόεδρο της Ευρωπαϊκής Επιτροπής είτε με οποιονδήποτε Πρωθυπουργό είτε με οποιονδήποτε παράγοντα στην Ευρωπαϊκή 'Ενωση για να στηρίξει τα καίρια εθνικά αγροτικά ζητήματα.
Και σήμερα θριαμβολογείτε, γιατί έχετε εξασφαλίσει ένα ποσό το οποίο είναι αβέβαιο αν θα το εισπράξουμε στο μέγεθος που εσείς αναφέρατε σήμερα για τα επόμενα χρόνια. Το ποσό αυτό θα είναι μικρότερο από τα προηγούμενα. Δεν μας εξηγήσατε γιατί, παρά τις θριαμβολογίες του κυρίου Πρωθυπουργού, κανένα από τα κρίσιμα αγροτικά μας προϊόντα δεν θα έχει καλύτερη εξέλιξη στο μέλλον.
Λοιπόν, να μας πείτε τι θα κάνετε στο σύνολο της αγροτικής μαςπολιτικής και ειδικότερα με τα συγκεκριμένα ζητήματα που σας έθεσαν οι συνάδελφοι σχετικά με το βαμβάκι.
ΠΡΟΕΔΡΕΥΩΝ (Παναγιώτης Σγουρίδης): Ο κύριος Υφυπουργός έχει το λόγο. 
ΕΥΑΓΓΕΛΟΣ ΑΡΓΥΡΗΣ (Υφυπουργός Γεωργίας): Κατ' αρχήν, κύριε συνάδελφε,θα πρέπει να απαλλαγείτε από τη σύγχυση, από την αντίφαση στην οποίαβρίσκεσθε. Από τη μια μεριά μας λέτε ότι τα μέτρα που πήραμε δεν θα έχουν κανένα αποτέλεσμα και από την άλλη μεριά μας ρωτάτε τι θα γίνουν τα επτακόσιες χιλιάες (700.000) στρέμματα. Αυτά τα δύο πράγματα δεν πάνε μαζί.
ΕΥΑΓΓΕΛΟΣ ΜΠΑΣΙΑΚΟΣ: Πέστε μας τι ισχύει.
ΕΥΑΓΓΕΛΟΣ ΑΡΓΥΡΗΣ (Υφυπουργός Γεωργίας): Εγώ είμαι σαφέστατος για το τι ισχύει. Μίλησα για το στόχο, για τα μέτρα και για ποιο λόγο ελήφθησαν. Ελήφθησαν για να διατηρήσουμε αυτήν τη μεγάλη στήριξη που έχει τοβαμβάκι, για να διατηρήσουμε το εισόδημα του παραγωγού, αφού η αύξηση των στρεμμάτων δεν συνεπάγεται αυτόματα και μεγαλύτερο εισόδημα στονπαραγωγό. Επειδή αυτός ο μαθηματικός τύπος δεν μας βγάζει αύξηση του εισοδήματος, γι' αυτό κάνουμε αυτόν τον περιορισμό. Λέω ότι πρέπει να λύσετε αυτήν την αντίφαση που έχετε.
ΕΥΑΓΓΕΛΟΣ ΜΠΑΣΙΑΚΟΣ: Θα περιοριστούν τα στρέμματα ή όχι;ΠΡΟΕΔΡΕΥΩΝ (Παναγιώτης Σγουρίδης): Κύριε Μπασιάκο, σας παρακαλώ, η διαδικασία είναι συγκεκριμένη. Ρωτήσατε αυτά που θέλατε να ρωτήσετε. Τώρα σας απαντά ο κύριος Υφυπουργός.
ΕΥΑΓΓΕΛΟΣ ΑΡΓΥΡΗΣ (Υφυπουργός Γεωργίας): Είχαμε έναν πολύ καλόδιάλογο και πρέπει να τον κλείσουμε όσο γίνεται καλύτερα.
Λέω λοιπόν, κύριε Μπασιάκο, ότι από τη μια μεριά μας εγκαλείτε και μας λέτε τι θα κάνουμε με τα επτακόσιες χιλιάδες (700.000) στρέμματα, που έμειναν εκτός καλλιέργειας και από την άλλη μας λέτε ότι τα μέτρα που πήραμε δεν μειώνουν ούτε ένα στρέμμα. Γιατί λοιπόν μας ρωτάτε τι θα γίνουν τα 700.000 στρέμματα αφού ήδη έχετε κάνει πρόγνωση ότι δεν υπάρχει μείωση των στρεμμάτων;Θα πρέπει να σας πω ότι τα μέτρα, που πήραμε, τουλάχιστον δεναυξάνουν τις καλλιέργειες. Δεύτερον, σήμερα δεν είμαστε έτοιμοι, διότι χθες τελείωσαν οι αιτήσεις στον ΟΣΔΕ, να συγκρίνουμε τα στοιχεία για να δούμε ποιες ακριβώς καλλιεργούμενες εκτάσεις θα έχουμε.
Εσείς θέλετε να κάνουμε υποθέσεις σε προγνώσεις. Πρέπει να σταματήσουμε να μιλάμε για προγνώσεις και τι μπορεί να γίνει. 'Εχουμε μπροστά μας μία πραγματικότητα, έχουμε τις αιτήσεις που έγιναν για τις καλλιεργούμενες εκτάσεις και με βάση αυτά που έχουμε θα βάλουμε κάτω τα στοιχεία μας και θα βγάλουμε τις ποσότητες που θα είναι για φέτος.
Επειδή οι καλλιεργούμενες εκτάσεις δεν έχουν σταθερό αποτέλεσμα ωςπρος την ποσότητα του προϊόντος που θα παραχθεί, γιατί υπάρχουν πολλοί παράγοντες που παρεμβαίνουν, όπως οι καιρικές συνθήκες κλπ. και από τη μια μεριά μπορεί να έχουμε πολύ μεγάλη καλλιέργεια αλλά από την άλλη πολύ μικρή απόδοση. Δεν είναι μια αυτόματη διαδικασία, να βάλουμε εκατό στρέμματα και στο τέλος να πάρουμε τρεις τόνους, με βάση την πραγωγή που υπάρχει. 'Εχουμε αστάθμητους παράγοντες και πρέπει να τους λάβουμε υπόψη μας. Να σταματήσουμε τους λαϊκισμούς και να μη λέμε κάθε φορά τι μας αρέσει.
Πρέπει λοιπόν να περιμένουμε το τέλος της καλλιεργητικής περιόδου και αν στο ενδιάμεσο στάδιο έχουμε κάνει τις καλύτερες δυνατές ενέργειες, που πιστεύω να το κάνουμε, τότε θα φθάσουμε σε ένα επιδιωκόμενο αποτέλεσμα και τα χρήματα θα τα πάρουν οι πραγματικοί παραγωγοί, γιατί παρήγαγαν προϊόν. Δεν θα τα πάρουν κάτω από άλλες συνθήκες που υπαινήσεται ο καθένας. Εγώ δεν θα πω γι' αυτά που λέγονται καθημερινά ότι υπάρχει αέρας στο βαμβάκι και κλέψιμο. Δεν μπορώ καν να το υπαινιχθώ. 'Ομως γράφονται, λέγονται και συζητιούνται κάθε μέρα. Πάντως πρέπει να ξέρετε ότι θα ζητήσουμε την άποψή σας, για να φθάσουμε στο επιδιωκόμενο αποτέλεσμα. Γίνεται επίσης μια μεγάλη συζήτηση για τις διαπραγματεύσεις. Δεν είπεκανείς ότι δεν θα δημιουργήσουμε μια εσωτερική διόρθωση στο βαμβάκι.                'Ομως μας εγκαλέσατε για το θέμα των συμμαχιών. Εμείς δεν αρνηθήκαμε τιςσυμμαχίες. Σεις όμως κατά τη διακυβέρνηση που είχατε είχατε, πιαστεί στο τι θα πει ο Κολ για τα μεσογειακά προϊόντα και αν θα τα στηρίξει. Οι Γερμανοί δεν έχουν μεσογειακά προϊόντα. Οι συμμαχίες ήταν άλλες που έφτιαχνε ο κ. Κολ και άλλες αυτές που έκανε ο βορράς της Γαλλίας και άλλες αυτές των μεσογειακών χωρών. Μην τα φορτώνετε λοιπόν σε μας. Σήμερα ο Υπουργός Γεωργίας είναι στο συμβούλιο και διαμορφώνει μίακοινή πρόταση. Πρέπει να σας πω ότι και η Ισπανία αρχίζει να ενδιαφέρεται για το βαμβάκι. 'Ηρθαν εδώ οι Ισπανοί, για να μας ζητήσουν να τραβήξουμε εμείς το τρένο στην αντιπαράθεση με τις άλλες δεκατρείς χώρες για το ζήτημα της στήριξης του βαμβακιού. Βέβαια δεν είναι πρώτης προτεραιότηταςγια την Ισπανία οι δέκα χιλιάδες παραγωγοί σε σχέση με τους εκατό χιλιάδες παραγωγούς που έχει το βαμβάκι στη χώρα μας. Είναι μικρότερης σημασίας.
Πάντως, κλείνοντας, θέλω να πω ότι η αντιπαράθεση, αν θέλει να γίνει, έχει πεδίο λαμπρό σε πολλά ζητήματα. Ας αφήσουμε έξω το προϊόν αυτό και να μην κάνουμε αντιπαράθεση επί προθέσεων καθώς και για προγνωστικά στοιχεία. Η αντιπαράθεση πρέπει να γίνεται επί πραγματικών στοιχείων. 'Οσο για την καλλιέργεια δεν είμαι έτοιμος να σας πω πια θα είναισήμερα, γιατί είναι συνάρτηση πολλών παραγόντων. 'Οταν ολοκληρωθούν οι διαδικασίες, θα σας πω ποιες θα είναι οι καλλιεργούμενες εκτάσεις στη χώρα μας.
ΠΡΟΕΔΡΕΥΩΝ (Παναγιώτης Σγουρίδης): Κύριοι συνάδελφοι, ο συνάδελφός μας Βουλευτής Β' Περιφέρειας Πειραιά κ. Αναστάσιος Νεράντζης ζητεί ολιγοήμερη άδεια απουσίας στο εξωτερικό.
Η Βουλή εγκρίνει;
ΠΟΛΛΟΙ ΒΟΥΛΕΥΤΕΣ: Μάλιστα, μάλιστα.
ΠΡΟΕΔΡΕΥΩΝ (Παναγιώτης Σγουρίδης): Η Βουλή ενέκρινε.
Ο κ. Μπασιάκος έχει το λόγο για τρία λεπτά, για να τριτολογήσει. 
ΕΥΑΓΓΕΛΟΣ ΜΠΑΣΙΑΚΟΣ: Κύριε Πρόεδρε, όπως βλέπετε, με τρόπο ανεύθυνοαντιμετωπίζει η πολιτική ηγεσία του Υπουργείου Γεωργίας την έναρξη της θητείας της στο μείζον θέμα του βαμβακιού.
Κύριε Υφυπουργέ, πρέπει να γνωρίζετε ότι τα ατομικά δικαιώματα για το βαμβάκι έχουν καθοριστεί εδώ και πάρα πολύ καιρό, εδώ και μήνες. Είναι δυνατόν να μην έχετε στοιχεία σήμερα, να μας πείτε πόσα είναι τα ατομικά δικαιώματα καλλιέργειας στο βαμβάκι και να περιμένετε πότε θα σας έρθουν τα αποτελέσματα από τις δηλώσεις; 'Αλλο οι δηλώσεις και άλλο τα δικαιώματα. Πόσα δικαιώματα έχετε καθορίσει από τώρα; Η καλλιέργεια φέτος γίνεται στη βάση δικαιωμάτων. Αν τα αγνοείτε, έχετε ευθύνη και γι' αυτό. Υπάρχουν ατομικά δικαιώματα με βάση τις απαράδεκτες περιοριστικέςρυθμίσεις της Κυβέρνησής σας, του κ. Ανωμερίτη. Σε αυτό αναφερόμαστε, ότι με βάση τα στοιχεία των περιορισμών τα οποία έχετε, όπως τελικώς διαμορφώθηκε τον προ προηγούμενο μήνα η απόφαση, πρέπει να έχετε σύνολο δικαιουμένων στρεμμάτων καλλιέργειας. Από εκεί λοιπόν βγαίνει αν έχετε μείωση καλλιέργειας ή αν έχετε διατήρηση καλλιέργειας ή αύξηση.
Το ερώτημα που έθεσα ήταν, εάν μεν έχετε μείωση της καλλιέργειας με βάση τα στοιχεία που μόνο οι αρμόδιες υπηρεσίες έχουν -και προφανώς όχι η Αξιωματική Αντιπολίτευση- τι θα κάνετε με τα υπόλοιπα στρέμματα τα οποία δεν μπορούν να καλυφθούν με βαμβάκι. Είναι ένα κρίσιμο ερώτημα. Απαντήστε τό μας.
Εάν έχετε αύξηση της καλλιέργειας, όπως φοβάται η Νέα Δημοκρατία ότι πιθανόν να υπάρχει, τότε για ποιο λόγο πήρατε τα περιοριστικά μέτρα, αφού δεν είχατε κανένα απολύτως αποτέλεσμα; Αυτό είναι το ερώτημά μας.
Το δεύτερο ζήτημα: Αφού δεν θα εφαρμοστεί φέτος ο νέος κανονισμός για το βαμβάκι, αφού δεν έχει εγκριθεί ακόμα και σήμερα και δεν ξέρουμε τι θα γίνει με το επόμενο συμβούλιο Υπουργών Γεωργίας, για ποιο λόγο επιβάλλετε περιοριστικά μέτρα;Το επόμενο ερώτημα: Μας είπατε ότι θα λάβετε συγκεκριμένα μέτρα γιατη μείωση των φαινομένων διασπάθισης του δημοσίου χρήματος και του κοινοτικού χρήματος στη διακίνηση του βάμβακος. Αυτά τα είχαμε ακούσει και από τον κ. Τζουμάκα, κύριε Υπουργέ, ότι όλο θα βελτίωνε το σύστημα, τους ελέγχους, ότι θα πάταζε τα σκάνδαλα, θα κατήγγειλε στον εισαγγελέα τους υπευθύνους, αλλά δεν είδαμε τίποτα στην πράξη. Είδαμε τις ίδιες δομές, τα ίδια πρόσωπα, τους ίδιους μηχανισμούς να παραμένουν σε λειτουργία και αυτοί οι ίδιοι να καθορίζουν την τύχη του βάμβακος.  Τελικώς διερωτώμαστε, ακόμα και οι δικές σας αποφάσεις, οι θεωρούμενες κρίσιμες αποφάσεις, για την κατάργηση των οργανισμών, εφαρμόζονται, θα εφαρμοσθούν ποτέ; Σήμερα λειτουργεί ή δεν λειτουργεί ο Οργανισμός Βάμβακος; Θα λειτουργήσει τους επόμενους μήνες, ναι ή όχι; Πότε θα γίνει διεπαγγελματική οργάνωση, την οποία εσείς είχατε δεσμευθεί ότι θα λειτουργήσετε άμεσα; 'Εχουν περάσει χρόνια από τότε που ψηφίσαμε το σχετικό νομοσχέδιο και σας είπαμε ότι προφανώς ο θεσμός αυτός δεν λύνει προβλήματα, αλλά εσείς δεν εφαρμόζετε ούτε αυτόν το θεσμό που εσείς οι ίδιοι έχετε εξαγγείλει και έχετε ψηφίσει. Και βέβαια αυτό το μέτρο εντάσσεται σε μία σειρά από μέτρα, τα οποία ήταν βαρύγδουπα, ήταν πομπώδη, αλλά δεν επέλυσε κανένα πρόβλημα.
Θα σας θυμίσω άλλα σοβαρά ζητήματα για την επίσπευση της καταβολήςτων επιδοτήσεων ή του τρόπου με τον οποίον αξιολογούνται οι ζημιές από φυσικές καταστροφές από τον ΕΛΓΑ; Να σας πω για τον περίφημο νόμο για την αγροτική γη, που παραμένει σε ισχύ και μια σειρά άλλα μέτρα, όπως είναι για τους συνεταιρισμούς; Κανένα από τα μέτρα σας, τα μέτρα θεσμικού έστω χαρακτήρα, δεν έχουν εξέλιξη, δεν έχουν προοπτική, δεν έχουν καμία θετική συμβολή στο αγροτικό εισόδημα και στην τύχη του βαμβακοπαραγωγού ειδικότερα. Καλώ λοιπόν για πολλοστή φορά να μας δώσετε κάποιες συγκεκριμένες απαντήσεις στα ερωτήματα που απασχολούν όχι μόνο τη Βουλή αλλά το σύνολο των βαμβακοκαλλιεργητών και των αγροτών της χώρας μας. 
ΠΡΟΕΔΡΕΥΩΝ (Παναγιώτης Σγουρίδης): Ο κύριος Υπουργός έχει το λόγο γιαδύο λεπτά, για να κλείσει η συζήτηση.
ΕΥΑΓΓΕΛΟΣ ΑΡΓΥΡΗΣ (Υφυπουργός Γεωργίας): Κύριε συνάδελφε, αν μιλάτε για τα δικαιώματα, όπως εκφράστηκαν μέσα από τα μέτρα τα οποία πάρθηκαν, τα δικαιώματα τα οποία εκφράζονται μετά και από την τελευταία διϋπουργική απόφαση είναι τέσσερις χιλιάδες διακόσια πενήντα (4.250) στρέμματα.
Θα πρέπει να σας πω λοιπόν ότι τα δικαιώματα από μόνα τους δενσημαίνουν ότι θα έχουμε και αυτή την καλλιεργούμενη έκταση. Γιατί μπορεί να βρεθεί κάποιος με δυνατότητα και δικαίωμα να καλλιεργήσει εκατό στρέμματα και να μην έχει τη δυνατότητα να έχει τα εκατό στρέμματα. Γιατί συμβαίνει πολλές φορές την ίδια έκταση να την έχει δηλώσει τη μία χρονιά ο ένας της οικογένειας, την άλλη ο άλλος κλπ. Γι αυτό λοιπόν μπορεί να βρεθούν και τέτοιες περιπτώσεις, όπου κάποιος θα βρεθεί με ένα δικαίωμα στα χαρτιά που να λέει ότι μπορεί να καλλιεργήσει, αντικειμενικά όμως δεν μπορεί να καλλιεργήσει. 'Αρα λοιπόν το τέσσερις χιλιάδες διακόσια πενήντα (4.250) είναι εκατό χιλιάδες (100.000) στρέμματα κάτω από την περσινή καλλιεργούμενη έκταση. Τώρα λοιπόν, που πήραμε τις δηλώσεις για την πραγματική καλλιέργεια, έχουμε τη δυνατότητα να βάλουμε τα στοιχεία αυτά στους υπολογιστές και να μας βγάλουν τον ακριβή αριθμό της καλλιεργούμενης έκτασης. Γι αυτό λοιπόν λέω ότι παίζετε με υποθέσεις.
Για να είμαι σαφής, τα δικαίωματα είναι τέσσερις χιλιάδες διακόσιαπενήντα (4.250) καλλιεργούμενης έκτασης. Δεν μπορούμε να ξέρουμε ακόμη ποια θα είναι η πραγματική, γιατί μπορεί να συμβεί αυτό που σας είπα και πριν.
Μιλήσατε και πολλή συζήτηση έγινε για την κατάργηση του οργανισμού.  Συμμετείχατε, κύριε Μπασιάκο, εδώ όταν ζητήσαμε με νομοθετική παρέμβαση να δώσουμε παράταση στην εφαρμογή του νόμου για το νέο οργανισμό, τον ΟΠΕΚΕΠΕ και παράταση της λειτουργίας των οργανισμών που υπάρχουν βάμβακος, καπνού, ελαιολάδου. Νομίζω ότι το ξέρετε αυτό το πράγμα και δεν έχει εκπνεύσει ακόμη αυτή η προθεσμία. 'Οταν, λοιπόν, στις 31 Δεκεμβρίου εκπνεύσει αυτή η προθεσμία, θα είμαστε σε θέση να σας πούμε ακριβώς ποια θα είναι και σε ποιο βαθμό θα έχει φθάσει η μεταβατική αυτή εφαρμογή του νόμου, με βάση το νόμο για τον οργανισμό, τον ΟΠΕΚΕΠΕ, ο οποίος απορροφά τους οργανισμούς αυτούς και τις δραστηριότητες αυτών των οργανισμών. Ευχαριστώ.
ΠΡΟΕΔΡΕΥΩΝ (Παναγιώτης Σγουρίδης): Κηρύσσεται περαιωμένη η συζήτηση επί της υπ'αριθμόν 2/10-5-2000 επερώτησης Βουλευτών της Νέας Δημοκρατίας προς τον Υπουργό Γεωργίας, σχετικά με την επίλυση των προβλημάτων που αντιμετωπίζουν οι βαμβακοπαραγωγοί.
Κύριοι συνάδελφοι, δέχεστε στο σημείο αυτό να λύσουμε τη συνεδρίαση; 
ΠΟΛΛΟΙ ΒΟΥΛΕΥΤΕΣ: Μάλιστα, μάλιστα.
Με τη συναίνεση του Σώματος και ώρα 21.21' λύεται η συνεδρίαση για αύριο, ημέρα Τετάρτη 17 Μαϊου 2000 και ώρα 18.00', με αντικείμενο εργασιών του Σώματος: κοινοβουλευτικό έλεγχο, συζήτηση επικαίρων ερωτήσεων.
Ο ΠΡΟΕΔΡΟΣ                                 ΟΙ ΓΡΑΜΜΑΤΕΙΣ

