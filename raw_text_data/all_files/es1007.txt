ΠΙΝΑΚΑΣ ΠΕΡΙΕΧΟΜΕΝΩΝ
ΣΥΝΕΔΡΙΑΣΗ A΄
Δευτέρα 7 Οκτωβρίου 2002 (πρωί)
ΘΕΜΑΤΑ
Α΄ ΕΙΔΙΚΑ ΘΕΜΑΤΑ
1. Ανακοίνωση του προεδρικού διατάγματος σχετικά με τη λήξη των εργασιών της Β΄ Συνόδου της Ι΄ Περιόδου, σελ.
2. Αγιασμός για την έναρξη των εργασιών της Γ΄ Συνόδου, σελ. 

ΠΡΑΚΤΙΚΑ ΒΟΥΛΗΣ
I΄ ΠΕΡΙΟΔΟΣ (ΠΡΟΕΔΡΕΥΟΜΕΝΗΣ ΔΗΜΟΚΡΑΤΙΑΣ)
ΣΥΝΟΔΟΣ Γ΄
ΣΥΝΕΔΡΙΑΣΗ Α΄
Δευτέρα 7 Οκτωβρίου 2002 (πρωί)
Αθήνα, σήμερα την 7 Οκτωβρίου 2002, ημέρα Δευτέρα και ώρα 11.14΄ στην Αίθουσα των συνεδριάσεων του Βουλευτηρίου συνήλθε αυτοδικαίως (άρθρο 64 παράγραφος 1 του Συντάγματος και άρθρο 22 παράγραφος 2 του Κανονισμού της Βουλής) σε Γ΄ Τακτική Σύνοδο η Βουλή σε ολομέλεια για να συνεδριάσει υπό την προεδρία του Προέδρου αυτής κ. ΑΠΟΣΤΟΛΟΥ ΚΑΚΛΑΜΑΝΗ.
ΠΡΟΕΔΡΟΣ (Απόστολος Κακλαμάνης): Κυρίες και κύριοι συνάδελφοι, αρχίζει η συνεδρίαση.
Εισερχόμαστε στην 
ΕΙΔΙΚΗ ΗΜΕΡΗΣΙΑ ΔΙΑΤΑΞΗ 
ΤΗΣ ΟΛΟΜΕΛΕΙΑΣ ΤΗΣ ΒΟΥΛΗΣ
Ανακοίνωση του προεδρικού διατάγματος σχετικά με τη λήξη των εργασιών της Β΄ Συνόδου.
(Να καταχωρισθεί το κείμενο του προεδρικού διατάγματος)
ΠΡΟΕΔΡΟΣ (Απόστολος Κακλαμάνης): Κυρίες και κύριοι συνάδελφοι, θα ακολουθήσει ο Αγιασμός για την έναρξη των εργασιών της Γ΄ Συνόδου από τον Μακαριότατο Αρχιεπίσκοπο Αθηνών και Πάσης Ελλάδος κ. Χριστόδουλο και τα μέλη της Ιεράς Συνόδου.
Παρακαλείται ο Α΄ Αντιπρόεδρος της Βουλής κ. Κωνσταντίνος Γείτονας να συνοδεύσει στην Αίθουσα τον Μακαριότατο Αρχιεπίσκοπο Αθηνών και Πάσης Ελλάδος κ. Χριστόδουλο και τα μέλη της Ιεράς Συνόδου.
(Ώρα 11.20΄ εισέρχονται στην Αίθουσα ο Αρχιεπίσκοπος Αθηνών και Πάσης Ελλάδος κ. Χριστόδουλος και τα μέλη της Ιεράς Συνόδου συνοδευόμενοι από το Α΄ Αντιπρόεδρο της Βουλής κ. Κωνσταντίνο Γείτονα.
Στη συνέχεια τελείται ο καθιερωμένος Αγιασμός χοροσταντούντος του Αρχιεπισκόπου Αθηνών και Πάσης Ελλάδος).
(ΜΕΤΑ ΤΟΝ ΑΓΙΑΣΜΟ)
ΠΡΟΕΔΡΟΣ (Απόστολος Κακλαμάνης): Παρακαλείται ο Α΄ Αντιπρόεδρος της Βουλής κ. Κωνσταντίνος Γείτονας να προπέμψει τον Μακαριότατο Αρχιεπίσκοπο Αθηνών και Πάσης Ελλάδος κ. Χριστόδουλο και τα μέλη της Ιεράς Συνόδου.
(Ο Αρχιεπίσκοπος Αθηνών και Πάσης Ελλάδος κ. Χριστόδουλος και τα μέλη της Ιεράς Συνόδου εξέρχονται από την Αίθουσα συνοδευόμενοι από τον Α' Αντιπρόεδρο της Βουλής κ. Κωνσταντίνο Γείτονα).
Κυρίες και κύριοι συνάδελφοι, δέχεστε στο σημείο αυτό να λύσουμε τη συνεδρίαση;
ΟΛΟΙ ΟΙ ΒΟΥΛΕΥΤΕΣ: Μάλιστα, μάλιστα.
Με τη συναίνεση του Σώματος και ώρα 11.37΄ λύεται η συνεδρίαση για σήμερα Δευτέρα 7 Οκτωβρίου 2002 και ώρα 18.00΄ με αντικείμενο εργασιών του Σώματος: α) εκλογή δύο Κοσμητόρων και τεσσάρων Γραμματέων από τη Συμπολίτευση, β) εκλογή ενός Κοσμήτορα και ενός Γραμματέα από την Αξιωματική Αντιπολίτευση και γ) εκλογή ενός Γραμματέα από το δεύτερο κόμμα της Αντιπολίτευσης, σύμφωνα με την ειδική ημερήσια διάταξη η οποία έχει διανεμηθεί.

Ο ΠΡΟΕΔΡΟΣ                                                   ΟΙ ΓΡΑΜΜΑΤΕΙΣ
ΣΥΝΕΔΡΙΑΣΗ 7-10-2002	1

