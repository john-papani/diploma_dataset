      ΠΙΝΑΚΑΣ ΠΕΡΙΕΧΟΜΕΝΩΝ
      ΣΥΝΟΔΟΣ Δ΄
      ΣΥΝΕΔΡΙΑΣΗ Α΄
      Δευτέρα 6 Οκτωβρίου  2003
      ΘΕΜΑΤΑ
      Α. ΕΙΔΙΚΑ ΘΕΜΑΤΑ
      1. Ανακοινώνεται το Προεδρικό Διάταγμα σχετικά με τη λήξη των εργασιών της Γ΄ Συνόδου της Ι΄ Περιόδου Προεδρευομένης Δημοκρατίας, σελ.
      2. Αγιασμός για την έναρξη των εργασιών της Δ΄ Συνόδου από τον Αντιπρόεδρο της Ιεράς Συνόδου, Σεβασμιότατο Μητροπολίτη Διδυμοτείχου και Ορεστιάδος κ. Νικηφόρο και μέλη της Ιεράς Συνόδου, σελ.
      Β. ΝΟΜΟΘΕΤΙΚΗ ΕΡΓΑΣΙΑ
      Κατάθεση σχεδίου νόμου:
      Οι Υπουργοί Εθνικής Παιδείας και Θρησκευμάτων, Οικονομίας και Οικονομικών, Εξωτερικών, Εσωτερικών, Δημόσιας Διοίκησης και Αποκέντρωσης, Υγείας και Πρόνοιας και Γεωργίας κατέθεσαν σχέδιο νόμου: «Ρύθμιση εκπαιδευτικών θεμάτων και άλλες διατάξεις», σελ.
      
      ΠΡΑΚΤΙΚΑ ΒΟΥΛΗΣ
      Ι΄ ΠΕΡΙΟΔΟΣ (ΠΡΟΕΔΡΕΥΟΜΕΝΗΣ ΔΗΜΟΚΡΑΤΙΑΣ)
      ΣΥΝΟΔΟΣ Δ΄
      ΣΥΝΕΔΡΙΑΣΗ Α΄
      Δευτέρα 6 Οκτωβρίου 2003
      
      Αθήνα, σήμερα στις 6 Οκτωβρίου 2003, ημέρα Δευτέρα και ώρα 11.24΄ στην Αίθουσα των συνεδριάσεων του Βουλευτηρίου συνήλθε αυτοδικαίως (άρθρο 64 παράγραφος 1 του Συντάγματος και άρθρο 22 παράγραφος 2 του Κανονισμού της Βουλής) σε Δ΄ Τακτική Σύνοδο η Βουλή σε ολομέλεια για να συνεδριάσει υπό την προεδρία του Προέδρου αυτής κ. ΑΠΟΣΤΟΛΟΥ ΚΑΚΛΑΜΑΝΗ.
      ΠΡΟΕΔΡΟΣ (Απόστολος Κακλαμάνης): Κυρίες και κύριοι συνάδελφοι, αρχίζει η συνεδρίαση. 
      Εισερχόμαστε στην 
      ΕΙΔΙΚΗ ΗΜΕΡΗΣΙΑ ΔΙΑΤΑΞΗ
      ΤΗΣ ΟΛΟΜΕΛΕΙΑΣ ΤΗΣ ΒΟΥΛΗΣ
      Ανακοίνωση του προεδρικού διατάγματος σχετικά με τη λήξη των εργασιών της Γ’ Συνόδου. 
      
      (Το κείμενο του ανακοινωθέντος Προεδρικού Διατάγματος υπάρχει στο τεύχος των Πρακτικών της Βουλής)
      ΠΡΟΕΔΡΟΣ (Απόστολος Κακλαμάνης): Κυρίες και κύριοι συνάδελφοι, θα ακολουθήσει ο Αγιασμός για την έναρξη των εργασιών της Δ’ Συνόδου από τον Αντιπρόεδρο της Ιεράς Συνόδου Σεβασμιότατο Μητροπολίτη Διδυμοτείχου και Ορεστιάδος κ. Νικηφόρο και μέλη της Ιεράς Συνόδου. 
      Παρακαλείται ο Α΄ Αντιπρόεδρος της Βουλής κ. Κωνσταντίνος Γείτονας να συνοδεύσει στην Αίθουσα τον Αντιπρόεδρο της Ιεράς Συνόδου Σεβασμιότατο Μητροπολίτη Διδυμοτείχου και Ορεστιάδος κ. Νικηφόρο και τα μέλη της Ιεράς Συνόδου.
      (Ώρα 11.27΄ εισέρχονται στην  Αίθουσα ο Αντιπρόεδρος της Ιεράς Συνόδου Σεβασμιότατος Μητροπολίτης Διδυμοτείχου και Ορεστιάδος κ. Νικηφόρος και τα μέλη της Ιεράς Συνόδου συνοδευόμενοι από τον Α΄ Αντιπρόεδρο της Βουλής κ. Κωνσταντίνο Γείτονα.
      Στη συνέχεια τελείται ο καθιερωμένος Αγιασμός χοροστατούντος του Αντιπροέδρου της Ιεράς Συνόδου Σεβασμιοτάτου Μητροπολίτη Διδυμοτείχου και Ορεστιάδος κ. Νικηφόρου).
      (ΜΕΤΑ ΤΟΝ ΑΓΙΑΣΜΟ)
      ΠΡΟΕΔΡΟΣ (Απόστολος Κακλαμάνης): Παρακαλείται ο Α’ Αντιπρόεδρος της Βουλής κ. Κωνσταντίνος Γείτονας να προπέμψει τον Σεβασμιότατο Μητροπολίτη Διδυμοτείχου και Ορεστιάδος κ. Νικηφόρο και τα μέλη της Ιεράς Συνόδου.
      (Ο Αντιπρόεδρος της Ιεράς Συνόδου Σεβασμιότατος Μητροπολίτης Διδυμοτείχου και Ορεστιάδος κ. Νικηφόρος και τα μέλη της Ιεράς Συνόδου εξέρχονται από την Αίθουσα συνοδευόμενοι από τον Α΄ Αντιπρόεδρο της Βουλής κ. Κωνσταντίνο Γείτονα)
      Έχω την τιμή να ανακοινώσω στο Σώμα ότι οι Υπουργοί Εθνικής Παιδείας και Θρησκευμάτων, Οικονομίας και Οικονομικών, Εξωτερικών, Εσωτερικών, Δημόσιας Διοίκησης και Αποκέντρωσης, Υγείας και Πρόνοιας και Γεωργίας κατέθεσαν σχέδιο νόμου: «Ρύθμιση εκπαιδευτικών θεμάτων και άλλες διατάξεις». 
      Παραπέμπεται στην αρμόδια Διαρκή Επιτροπή.
      Κυρίες και κύριοι συνάδελφοι, δέχεστε στο σημείο αυτό να λύσουμε τη συνεδρίαση;
      ΟΛΟΙ ΟΙ ΒΟΥΛΕΥΤΕΣ: Μάλιστα, μάλιστα.
      Με τη συναίνεση του Σώματος και ώρα 11.45’ λύεται η συνεδρίαση για αύριο Τρίτη 7 Οκτωβρίου 2003 και ώρα 18.00’ με αντικείμενο εργασιών του Σώματος: α) εκλογή δύο Κοσμητόρων και τεσσάρων Γραμματέων από τη Συμπολίτευση, β) εκλογή ενός Κοσμήτορα και ενός Γραμματέα από την Αξιωματική Αντιπολίτευση και γ) εκλογή ενός Γραμματέα από το δεύτερο κόμμα της Αντιπολίτευσης, σύμφωνα με την ειδική ημερήσια διάταξη η οποία έχει διανεμηθεί. 
      
      Ο ΠΡΟΕΔΡΟΣ                                                 ΟΙ ΓΡΑΜΜΑΤΕΙΣ
      
     
Συνεδρίαση Ολομέλειας 6/10/2003                                   σελ. 2

