Θ' ΠΕΡΙΟΔΟΣ (ΠΡΟΕΔΡΕΥΟΜΕΝΗΣ ΔΗΜΟΚΡΑΤΙΑΣ)

Σ Υ Ν Ο Δ Ο Σ Α'

Σ Υ Ν Ε Δ Ρ Ι Α Σ Η Γ'

Τετάρτη 9 Οκτωβρίου 1996

Aθήνα, σήμερα στις 9 Οκτωβρίου 1996, ημέρα Τετάρτη και ώρα 19.14' συνήλθε στην Αίθουσα συνεδριάσεων του Βουλευτηρίου η Βουλή, σε Ολομέλεια, για να συνεδριάσει υπό την Προεδρία του Προέδρου κ.ΑΠΟΣΤΟΛΟΥ ΚΑΚΛΑΜΑΝΗ.

ΠΡΟΕΔΡΟΣ (Απόστολος Κακλαμάνης): Κύριοι συνάδελφοι, αρχίζει η συνεδρίαση.

(Επικύρωση Πρακτικών: Σύμφωνα με την από 8.10.96 εξουσιοδότηση του Σώματος, επικυρώθηκαν με ευθύνη του Προεδρείου τα Πρακτικά της Β' συνεδριάσεώς του, της Τρίτης 8.10.96).

Πριν εισέλθουμε στην ειδική ημερήσια διάταξη, θέλω να ανακοινώσω στο Σώμα ότι εστάλη από τη Γραμματεία του Υπουργικού Συμβουλίου προς τον Πρόεδρο της Βουλής η κάτωθι επιστολή:

"EΛΛΗΝΙΚΗ ΔΗΜΟΚΡΑΤΙΑ 

ΓΕΝΙΚΗ ΓΡΑΜΜΑΤΕΙΑ ΤΟΥ ΥΠΟΥΡΓΙΚΟΥ ΣΥΜΒΟΥΛΙΟΥ

Αθήνα, 3 Οκτωβρίου 1996

Αριθ. πρωτ. 2293

Ταχ.Δ/νση : Κτίριο Βουλής

ΠΡΟΣ: Τον Πρόεδρο

της Βουλής των Ελλήνων

ΘΕΜΑ: Κυβερνητική μεταβολή.

Κύριε Πρόεδρε, 

'Εχουμε την τιμή να σας πληροφορήσουμε ότι:

α) Με το αριθ. 374/1996 Προεδρικό Διάταγμα, που δημοσιεύθηκε στο ΦΕΚ αριθ. 243/25.9.1996 (τ. Α'), έγινε αποδεκτή η παραίτηση που υπέβαλε ο Πρωθυπουργός Κωνσταντίνος Σημίτης του Γεωργίου, και απαλλάχθηκε από τα καθήκοντά του.

β) Με το αριθ. 375/1996 Προεδρικό Διάταγμα, που δημοσιεύθηκε στο ΦΕΚ αριθ. 243/25.9.1996 (τ. Α'), έγιναν αποδεκτές οι παραιτήσεις που υπέβαλαν και απαλλάχθηκαν από τα καθήκοντά τους, οι: Βασίλειος Σκουρής του Παναγιώτου, από τη θέση του Υπουργού Εσωτερικών, Δημόσιας Διοίκησης και Αποκέντρωσης, Γεράσιμος Αρσένης του Διονυσίου, από τη θέση του Υπουργού Εθνικής 'Αμυνας, Θεόδωρος Πάγκαλος του Γεωργίου, από τη θέση του Υπουργού Εξωτερικών, Γιάννος Παπαντωνίου του Παναγιώτου, από τη θέση του Υπουργού Εθνικής Οικονομίας, Αλέξανδρος Παπαδόπουλος του Κωνσταντίνου, από τη θέση του Υπουργού Οικονομικών, Βασιλική (Βάσω) Παπανδρέου του Ανδρέου, από τη θέση της Υπουργού Ανάπτυξης, Κωνσταντίνος Λαλιώτης του Γεωργίου, από τη θέση του Υπουργού Περιβάλλοντος, Χωροταξίας και Δημοσίων 'Εργων, Γεώργιος Παπανδρέου του Ανδρέου, από τη θέση του Υπουργού Εθνικής Παιδείας και Θρησκευμάτων, Στέφανος Τζουμάκας του Αθανασίου, από τη θέση του Υπουργού Γεωργίας, Ευάγγελος Γιαννόπουλος του Αργυρίου, από τη θέση του Υπουργού Εργασίας και Κοινωνικών Ασφαλίσεων, Αναστάσιος Πεπονής του Ιωάννου, από τη θέση του Υπουργού Υγείας και Πρόνοιας, Ανάργυρος Φατούρος του Αθανασίου, από τη θέση του Υπουργού Δικαιοσύνης, Σταύρος Μπένος του Θεοδώρου, από τη θέση του Υπουργού Πολιτισμού, Κοσμάς Σφυρίου του Προδρόμου, από τη θέση του Υπουργού Εμπορικής Ναυτιλίας, Κωνσταντίνος Μπέης του Ευαγγέλου, από τη θέση του Υπουργού Δημόσιας Τάξης, Φίλιππος Πετσάλνικος του Ιωάννου, από τη θέση του Υπουργού Μακεδονίας-Θράκης, Αντώνιος Κοτσακάς του Γεωργίου, από τη θέση του Υπουργού Αιγαίου, Χαράλαμπος Καστανίδης του Γεωργίου, από τη θέση του Υπουργού Μεταφορών και Επικοινωνιών, Δημήτριος Κώνστας του Κωνσταντίνου, από τη θέση του Υπουργού Τύπου και Μέσων Μαζικής Ενημέρωσης, Γεώργιος Ρωμαίος του Θεοδώρου, από τη θέση του Αναπληρωτή Υπουργού Εξωτερικών, Γεώργιος Μωραϊτης του Παναγιώτου, από τη θέση του Υφυπουργού Εσωτερικών, Δημόσιας Διοίκησης και Αποκέντρωσης, Λάμπρος Παπαδήμας του Ηλία, από τη θέση του Υφυπουργού Εσωτερικών, Δημόσιας Διοίκησης και Αποκέντρωσης, Νικόλαος Κουρής του Παναγιώτου, από τη θέση του Υφυπουργού Εθνικής 'Αμυνας, Χρήστος Πάχτας του Αστερίου, από τη θέση του Υφυπουργού Εθνικής Οικονομίας, Εμμανουήλ Μπεντενιώτης του Αναργύρου, από τη θέση του Υφυπουργού Εθνικής Οικονομίας, Γεώργιος Ανωμερίτης του Δημητρίου, από τη θέση του Υφυπουργού Οικονομικών, Γεώργιος Δρυς του Γερασίμου, από τη θέση του Υφυπουργού Οικονομικών, Φοίβος Ιωαννίδης του Ιωάννου, από τη θέση του Υφυπουργού Ανάπτυξης, Μιχαήλ Χρυσοχοίδης του Βασιλείου, από τη θέση του Υφυπουργού Ανάπτυξης, Ελισάβετ Παπαζώη του Αλεξάνδρου, από τη θέση της Υφυπουργού Περιβάλλοντος, Χωροταξίας και Δημοσίων 'Εργων, Εμμανουήλ Λουκάκης του Χαραλάμπους, από τη θέση του Υφυπουργού Περιβάλλοντος, Χωροταξίας και Δημοσίων 'Εργων, Γεώργιος Πασχαλίδης του Παναγιώτου, από τη θέση του Υφυπουργού Εθνικής Παιδείας και Θρησκευμάτων, Αλέξανδρος Μπαλτάς του Ελευθερίου, από τη θέση του Υφυπουργού Γεωργίας, Απόστολος Φωτιάδης του Δημοσθένους, από τη θέση του Υφυπουργού Γεωργίας, Νικόλαος Φαρμάκης του Ιωάννου, από τη θέση του Υφυπουργού Εργασίας και Κοινωνικών Ασφαλίσεων, Λάμπρος Κανελλόπουλος του Αναστασίου, από τη θέση του Υφυπουργού Εργασίας και Κοινωνικών Ασφαλίσεων, Φραγκλίνος Παπαδέλλης του Γεωργίου, από τη θέση του Υφυπουργού Υγείας και Πρόνοιας, Θεόδωρος Κοτσώνης του Θρασυβούλου, από τη θέση του Υφυπουργού Υγείας και Πρόνοιας, Ανδρέας Φούρας του Αθανασίου, από τη θέση του Υφυπουργού Πολιτισμού, και Γεώργιος Δασκαλάκης του Παναγιώτου, από τη θέση του Υφυπουργού Μεταφορών και Επικοινωνιών.

γ) Με το αριθ. 376/1996 Προεδρικό Διάταγμα, που δημοσιεύθηκε στο ΦΕΚ αριθ. 244/ 25.9.1996 (τ. Α'), διορίσθηκε Πρωθυπουργός ο Κωνσταντίνος Σημίτης του Γεωργίου, Αρχηγός (Πρόεδρος) του Κόμματος του "Πανελληνίου Σοσιαλιστικού Κινήματος" (ΠΑ.ΣΟ.Κ.), το οποίο διαθέτει την απόλυτη πλειοψηφία των βουλευτικών εδρών.

δ) Με το αριθ. 377/1996 Προεδρικό Διάταγμα, που δημοσιεύθηκε στο ΦΕΚ αριθ. 244/ 25.9.1996 (τ. Α'), διορίσθηκαν οι:

1. Αλέξανδρος Παπαδόπουλος του Κωνσταντίνου, στη θέση του Υπουργού Εσωτερικών, Δημόσιας Διοίκησης και Αποκέντρωσης,

2. Απόστολος - Αθανάσιος Τσοχατζόπουλος του Ευαγγέλου, στη θέση του Υπουργού Εθνικής 'Αμυνας,

3. Θεόδωρος Πάγκαλος του Γεωργίου, στη θέση του Υπουργού Εξωτερικών,

4. Γιάννος Παπαντωνίου του Παναγιώτου, στη θέση του Υπουργού Εθνικής Οικονομίας και στη θέση του Υπουργού Οικονομικών,

5. Βασιλική (Βάσω) Παπανδρέου του Ανδρέου, στη θέση της Υπουργού Ανάπτυξης,

6. Κωνσταντίνος Λαλιώτης του Γεωργίου, στη θέση του Υπουργού Περιβάλλοντος, Χωροταξίας και Δημοσίων 'Εργων,

7. Γεράσιμος Αρσένης του Διονυσίου, στη θέση του Υπουργού Εθνικής Παιδείας και Θρησκευμάτων,

8. Στέφανος Τζουμάκας του Αθανασίου, στη θέση του Υπουργού Γεωργίας,

9. Μιλτιάδης Παπαϊωάννου του Ηλία, στη θέση του Υπουργού Εργασίας και Κοινωνικών Ασφαλίσεων,

10. Κωνσταντίνος Γείτονας του Ιωάννου, στη θέση του Υπουργού Υγείας και Πρόνοιας,

11. Ευάγγελος Γιαννόπουλος του Αργυρίου, στη θέση του Υπουργού Δικαιοσύνης,

12. Ευάγγελος Βενιζέλος του Βασιλείου, στη θέση του Υπουργού Πολιτισμού,

13. Σταύρος Σουμάκης του Αριστείδη, στη θέση του Υπουργού Εμπορικής Ναυτιλίας,

14. Γεώργιος Ρωμαίος του Θεοδώρου, στη θέση του Υπουργού Δημόσιας Τάξης,

15. Φίλιππος Πετσάλνικος του Ιωάννου, στη θέση του Υπουργού Μακεδονίας - Θράκης,

16. Ελισάβετ Παπαζώη του Αλεξάνδρου, στη θέση του Υπουργού Αιγαίου,

17. Χαράλαμπος Καστανίδης του Γεωργίου, στη θέση του Υπουργού Μεταφορών και Επικοινωνιών,

18. Δημήτριος Ρέππας του Παναγιώτου, στη θέση του Υπουργού Τύπου και Μέσων Μαζικής Ενημέρωσης,

19. Γεώργιος Παπανδρέου του Ανδρέου, στη θέση του Αναπληρωτή Υπουργού Εξωτερικών,

20. Λάμπρος Παπαδήμας του Ηλία, στη θέση του Υφυπουργού Εσωτερικών, Δημόσιας Διοίκησης και Αποκέντρωσης,

21. Αναστάσιος Μαντέλης του Χαραλάμπους, στη θέση του Υφυπουργού Εσωτερικών, Δημόσιας Διοίκησης και Αποκέντρωσης,

22. Δημήτριος Αποστολάκης του Εμμανουήλ, στη θέση του Υφυπουργού Εθνικής 'Αμυνας,

23. Χρήστος Ροζάκης του Λαζάρου,στη θέση του Υφυπουργού Εξωτερικών,

24. Χρήστος Πάχτας του Αστερίου, στη θέση του Υφυπουργού Εθνικής Οικονομίας,

25. Αλέξανδρος Μπαλτάς του Ελευθερίου, στη θέση του Υφυπουργού Εθνικής Οικονομίας,

26. Γεώργιος Δρυς του Γερασίμου, στη θέση του Υφυπουργού Οικονομικών,

27. Νικόλαος Χριστοδουλάκης του Μιχαήλ, στη θέση του Υφυπουργού Οικονομικών,

28. Μιχαήλ Χρυσοχοϊδης του Βασιλείου, στη θέση του Υφυπουργού Ανάπτυξης,

29. 'Αννα Διαμαντοπούλου του Δημητρίου, στη θέση της Υφυπουργού Ανάπτυξης,

30. Θεόδωρος Κολιοπάνος του Ιωάννου, στη θέση του Υφυπουργού Περιβάλλοντος, Χωροταξίας και Δημοσίων 'Εργων,

31. Χρήστος Βερελής του Δημητρίου, στη θέση του Υφυπουργού Περιβάλλοντος, Χωροταξίας και Δημοσίων 'Εργων,

32. Ιωάννης Ανθόπουλος του Ευσταθίου, στη θέση του Υφυπουργού Εθνικής Παιδείας και Θρησκευμάτων,

33. Δημήτριος Σωτηρλής του Ευαγγέλου, στη θέση του Υφυπουργού Γεωργίας,

34. Βασίλειος Γερανίδης του Θεοδώρου, στη θέση του Υφυπουργού Γεωργίας,

35. Νικόλαος Φαρμάκης του Ιωάννου, στη θέση του Υφυπουργού Εργασίας και Κοινωνικών Ασφαλίσεων,

36. Χρήστος Πρωτόπαπας του Ιωάννου, στη θέση του Υφυπουργού Εργασίας και Κοινωνικών Ασφαλίσεων,

37. Εμμανουήλ Σκουλάκης του Γεωργίου, στη θέση του Υφυπουργού Υγείας και Πρόνοιας,

38. Θεόδωρος Κοτσώνης του Θρασυβούλου, στη θέση του Υφυπουργού Υγείας και Πρόνοιας,

39. Ανδρέας Φούρας του Αθανασίου, στη θέση του Υφυπουργού Πολιτισμού,

40. Εμμανουήλ Λουκάκης του Χαραλάμπους, στη θέση του Υφυπουργού Μεταφορών και Επικοινωνιών, και

41. Γεώργιος Πασχαλίδης του Παναγιώτου, στη θέση του Υφυπουργού στον Πρωθυπουργό.

Ο ΠΡΩΘΥΠΟΥΡΓΟΣ

ΚΩΝΣΤΑΝΤΙΝΟΣ Γ. ΣΗΜΙΤΗΣ"

ΠΡΟΕΔΡΟΣ (Απόστολος Κακλαμάνης):Κύριοι συνάδελφοι, εισερχόμαστε στην

ΕΙΔΙΚΗ ΗΜΕΡΗΣΙΑ ΔΙΑΤΑΞΗ

Αντικείμενο της σημερινής ημερήσιας διάταξης είναι η εκλογή τριών Αντιπροέδρων από τη Συμπολίτευση, ενός Αντιπροέδρου από το Κόμμα της Αξιωματικής Αντιπολίτευσης, ενός Αντιπροέδρου από τη δεύτερη σε δύναμη Κοινοβουλευτική Ομάδα της Αντιπολίτευσης, το Κομμουνιστικό Κόμμα Ελλάδας, δύο Κοσμητόρων από τη Συμπολίτευση, ενός Κοσμήτορα από την Αξιωματική Αντιπολίτευση, καθώς και τεσσάρων Γραμματέων από τη Συμπολίτευση, ενός από την Αξιωματική Αντιπολίτευση και ενός από τη δεύτερη σε δύναμη Κοινοβουλευτική Ομάδα της Αντιπολίτευσης. 

Κύριοι συνάδελφοι, επειδή η ψηφοφορία που θα γίνει τώρα έχει κάποια πολυπλοκότητα, θα παρακαλέσω να παρακολουθήσετε χωρίς συζητήσεις, ιδιαίτερα οι νέοι συνάδελφοι, ώστε να γνωρίζετε τι πρέπει να κάνετε κατά τη διάρκεια της ψηφοφορίας.

Σύμφωνα με το άρθρο 8 του Κανονισμού της Βουλής η εκλογή αυτών των μελών του Προεδρείου γίνεται με τέσσερις διαδοχικές χωριστές ψηφοφορίες. Για να εξοικονομήσουμε χρόνο προτείνεται να γίνει μία ψηφοφορία. Η ψηφοφορία γίνεται δια ψηφοδελτίων και είναι μυστική. 

Ερωτάται η Βουλή, αν δέχεται να συμπτύξουμε τις τέσσερις προβλεπόμενες από τον Κανονισμό ψηφοφορίες σε μία.

ΟΛΟΙ ΟΙ ΒΟΥΛΕΥΤΕΣ:Μάλιστα, μάλιστα.

ΠΡΟΕΔΡΟΣ (Απόστολος Κακλαμάνης):Η Βουλή παρεδέχθη.

Παρακαλώ επίσης τη Βουλή να συναινέσει ομοφώνως στην περίπτωση που ψηφοδέλτια αναφερόμενα σε συγκεκριμένη κατηγορία υποψηφίων για τις θέσεις αυτές βρεθούν σε άλλη ψηφοδόχο, να θεωρηθούν έγκυρα.

Συμφωνεί η Βουλή;

ΟΛΟΙ ΟΙ ΒΟΥΛΕΥΤΕΣ:Μάλιστα, μάλιστα.

ΠΡΟΕΔΡΟΣ (Απόστολος Κακλαμάνης):Η Βουλή παρεδέχθη.

Επομένως, με την ομόφωνη απόφαση του Σώματος, θα γίνει μία ψηφοφορία με έξι κάλπες ως ακολούθως:

Η πρώτη κάλπη φέρει την ένδειξη: "Α', Β' και Γ' Αντιπρόεδρος". Δηλαδή για τους τρεις Αντιπροέδρους, από τη Συμπολίτευση, από το ΠΑ.ΣΟ.Κ.

Η δεύτερη κάλπη φέρει την ένδειξη: "Δ' Αντιπρόεδρος". Δηλαδή για τον Αντιπρόεδρο από τη Νέα Δημοκρατία.

Η τρίτη κάλπη φέρει την ένδειξη: "Ε' Αντιπρόεδρος". Δηλαδή για τον Αντιπρόεδρο από το Κομμουνιστικό Κόμμα Ελλάδας.

Η τέταρτη κάλπη φέρει την ένδειξη: "Κοσμήτορες και Γραμματείς από το ΠΑ.ΣΟ.Κ".

Η πέμπτη κάλπη φέρει την ένδειξη: "Κοσμήτορας και Γραμματέας από τη Νέα Δημοκρατία".

Η έκτη κάλπη φέρει την ένδειξη: "Γραμματέας από το Κομμουνιστικό Κόμμα Ελλάδος".

Παράλληλα σας έχουν διανεμηθεί 6 ψηφοδέλτια:

'Ενα ψηφοδέλτιο με τα ονόματα των προτεινομένων για το αξίωμα του Α', του Β' και του Γ' Αντιπροέδρου.

'Ενα ψηφοδέλτιο με το όνομα του προτεινομένου για το αξίωμα του Δ' Αντιπροέδρου της Νέας Δημοκρατίας.

Και ένα ψηφοδέλτιο με το όνομα του προτεινομένου για το αξίωμα του Ε' Αντιπροέδρου από το Κομμουνιστικό Κόμμα Ελλάδος.

Επίσης, έχει διανεμηθεί ένα ψηφοδέλτιο με τα ονόματα των προτεινομένων για τα αξιώματα των δύο Κοσμητόρων και των τεσσάρων Γραμματέων από τη Συμπολίτευση.

'Ενα ψηφοδέλτιο με τα ονόματα των προτεινομένων για το αξίωμα ενός Κοσμήτορα και ενός Γραμματέως από την Αξιωματική Αντιπολίτευση.

Τέλος, ένα ψηφοδέλτιο με το όνομα του προτεινομένου για το αξίωμα του Γραμματέως από τη δεύτερη σε δύναμη Κοινοβουλευτική Ομάδα της Αντιπολίτευσης, το Κομμουνιστικό Κόμμα Ελλάδος.

Τέλος, υπάρχουν και ισάριθμα λευκά ψηφοδέλτια.

Θα γίνει μία εκφώνηση του καταλόγου και όποιος συνάδελφος ακούει το όνομά του θα προσέρχεται και θα ρίχνει το ψηφοδέλτιο της προτίμησής του στην αντίστοιχη κάλπη όπως είναι με τη σειρά. Εννοείται ότι μπορεί να ρίξει ψηφοδέλτιο που φέρει τα ονόματα των προτεινομένων συναδέλφων ή λευκό στην αντίστοιχη κάλπη ή στο λευκό να συμπληρώσει τυχόν άλλο όνομα της προτίμησής του ή στο ψηφοδέλτιο που αναφέρει τα ονόματα προτεινομένων, μπορεί να διαγράψει οποιοδήποτε όνομα και να προσθέσει άλλο.

Καλούνται επί του καταλόγου οι συνάδελφοι κύριοι Ιωάννης Διαμαντίδης από το ΠΑ.ΣΟ.Κ. και Γεώργιος Καλαντζής από τη Νέα Δημοκρατία.

Καλούνται ως ψηφολέκτες:

Για την πρώτη κάλπη, για το αξίωμα του Α', του Β' και του Γ' Αντιπροέδρου, ο κ. Ιωάννης Γιαννάκης από το ΠΑ.ΣΟ.Κ. και ο κ. Παναγιώτης Ψωμιάδης από τη Νέα Δημοκρατία.

Για τη δεύτερη κάλπη, για το αξίωμα του Δ' Αντιπροέδρου, καλούνται η κα Ελεωνόρα Κατσέλη από το ΠΑ.ΣΟ.Κ. και ο κ. Αναστάσιος Παπαληγούρας από τη Νέα Δημοκρατία.

Για την τρίτη κάλπη, για το αξίωμα του Ε' Αντιπροέδρου, η κα Ελένη Ανουσάκη από το ΠΑ.ΣΟ.Κ. και ο κ. Κωνσταντίνος Καραμανλής από τη Νέα Δημοκρατία.

Για την τέταρτη κάλπη, για τα αξιώματα των δύο Κοσμητόρων και των τεσσάρων Γραμματέων από τη Συμπολίτευση, ο κ. Νικόλαος Λαμπαδάρης από το ΠΑ.ΣΟ.Κ. και ο κ. Αθανάσιος Δαβάκης από τη Νέα Δημοκρατία.

Για την πέμπτη κάλπη, για τα αξιώματα του Κοσμήτορα και του Γραμματέα από την Αξιωματική Αντιπολίτευση, ο κ. Ιωάννης Κουράκης από το ΠΑ.ΣΟ.Κ. και ο κ. Ιωάννης Λαμπρόπουλος από τη Νέα Δημοκρατία.

Για την έκτη κάλπη, τέλος, για το αξίωμα του Γραμματέα από τη δεύτερη σε δύναμη Κοινοβουλευτική Ομάδα της Αντιπολίτευσης, ο κ. Ευάγγελος Αργύρης από το ΠΑ.ΣΟ.Κ. και η κα Παρθένα Φουντουκίδου από τη Νέα Δημοκρατία.

Πρόεδροι των Εφορευτικών Επιτροπών ορίζονται κατά κάλπη οι συνάδελφοι κύριοι:

Ηλίας Βλαχόπουλος, για την πρώτη κάλπη.

Λάζαρος Λωτίδης, για τη δεύτερη κάλπη.

Αθανάσιος Μάτης, για την τρίτη κάλπη.

Δημήτριος Πιπεργιάς, για την τέταρτη κάλπη.

Λεωνίδας Τζανής, για την πέμπτη κάλπη.

Φώτης Χατζημιχάλης, για την έκτη κάλπη.

Παρακαλώ τις κυρίες και τους κυρίους ψηφολέκτες να προσέλθουν στις κάλπες για να αρχίσει η ψηφοφορία. 

ΝΙΚΟΛΑΟΣ ΑΚΡΙΤΙΔΗΣ: Μια ερώτηση, επ'αυτών που είπατε, μπορώ να κάνω, κύριε Πρόεδρε; 

ΠΡΟΕΔΡΟΣ (Απόστολος Κακλαμάνης): 'Οχι, κύριε Ακριτίδη. Είστε παλαιός συνάδελφος και δε χρειάζεται διευκρίνιση για σας.

ΓΕΩΡΓΙΟΣ ΚΑΤΣΙΜΠΑΡΔΗΣ: Κύριε Πρόεδρε, μπορείτε να με ακούσετε λίγο;

ΠΡΟΕΔΡΟΣ (Απόστολος Κακλαμάνης): 'Οχι, κύριε Κατσιμπάρδη.

Σας έχουν διανεμηθεί ψηφοδέλτια; 

ΓΕΩΡΓΙΟΣ ΚΑΤΣΙΜΠΑΡΔΗΣ: Εάν κάποιος ρίξει στην κάλπη τέσσερις φορές...

ΠΡΟΕΔΡΟΣ (Απόστολος Κακλαμάνης): Εγώ διάβασα και οφείλατε να προσέχετε αυτά που διάβαζα. Αυτά έχουν αναγνωσθεί πολλές φορές σε ανάλογες ψηφοφορίες και λυπάμαι διότι παλαιοί συνάδελφοι χρειάζεσθε διευκρινίσεις.

Υπόψη ότι σε περίπτωση διαγραφής, όπως σας είπα, οποιουδήποτε ονόματος, είναι αυτονόητο ότι το ψηφοδέλτιο για τα λοιπά ονόματα είναι έγκυρο. Αυτό συμβαίνει επί είκοσι χρόνια, αλλά κάποιοι εκ των παλαιοτέρων συναδέλφων φαίνεται ότι έχουν πλέον εξασθενημένη μνήμη.

Παρακαλώ να αρχίσει η ανάγνωση του καταλόγου.

(Ψ Η Φ Ο Φ Ο Ρ Ι Α)

(ΜΕΤΑ ΚΑΙ ΤΗ ΔΕΥΤΕΡΗ ΑΝΑΓΝΩΣΗ ΤΟΥ ΚΑΤΑΛΟΓΟΥ)

ΠΡΟΕΔΡΟΣ (Απόστολος Κακλαμάνης): Υπάρχει κάποιος συνάδελφος που δεν άκουσε το όνομά του;

Κανείς.

Κύριοι συνάδελφοι, έχω την τιμή να σας ανακοινώσω το εξής:

Οι συνάδελφοι κύριοι Σταύρος Σουμάκης, Λάμπρος Παπαδήμας, Χάρης Καστανίδης, Ιωσήφ Μιχελογιάννης, Γεώργιος Παπανδρέου, Ανδρέας Καραγκούνης, Βασίλης Παπαγεωργόπουλος, Ακίφογλου Μπιρόν, Μανώλης Κεφαλογιάννης, Βασίλης Κορκολόπουλος και Γεώργιος Παναγιωτόπουλος με επιστολές τους μας γνωρίζουν ότι θα ψήφιζαν, αν ήταν παρόντες, αυτούς που υπέδειξαν τα Kόμματά τους.

Επίσης, ο συνάδελφος κ. Βασίλης Κορκολόπουλος ζητά την άδεια του Σώματος για ολιγοήμερη απουσία του στο εξωτερικό.

Εγκρίνει η Βουλή;

ΟΛΟΙ ΟΙ ΒΟΥΛΕΥΤΕΣ: Μάλιστα, μάλιστα.

ΠΡΟΕΔΡΟΣ (Απόστολος Κακλαμάνης): Συνεπώς, η Βουλή ενέκρινε.

Ο συνάδελφος κ. Μανώλης Στρατάκης μας γνωστοποιεί ότι επιλέγει το αξίωμα του Βουλευτή και όχι τη θέση που έχει στην Αγροτική Τράπεζα της Ελλάδος.

Κηρύσσεται περαιωμένη η μυστική ψηφοφορία και παρακαλώ για την καταμέτρηση και διαλογή των ψήφων και την εξαγωγή του αποτελέσματος. 

(ΔΙΑΛΟΓΗ) 

(ΜΕΤΑ ΤΗ ΔΙΑΛΟΓΗ)

ΠΡΟΕΔΡΟΣ (Απόστολος Κακλαμάνης): Κυρίες και κύριοι συνάδελφοι, έχω την τιμή να ανακοινώσω στο Σώμα το αποτέλεσμα της διεξαχθείσης μυστικής ψηφοφορίας για την εκλογή των Αντιπροέδρων, Κοσμητόρων και Γραμματέων του Σώματος.

Εψήφισαν συνολικά 286 συνάδελφοι. 

Για το αξίωμα του Α'Αντιπροέδρου, ο κ. Παναγιώτης Κρητικός έλαβε 198 ψήφους.

Επομένως, ο κ. Παναγιώτης Κρητικός, σύμφωνα με το Σύνταγμα και τον Κανονισμό της Βουλής, εκλέγεται ως Α'Αντιπρόεδρος της Βουλής.

(Χειροκροτήματα)

Για το αξίωμα του Β'Αντιπροέδρου ο κ. Παναγιώτης Σγουρίδης έλαβε 186 ψήφους.

Επομένως, ο κ. Παναγιώτης Σγουρίδης, σύμφωνα με το Σύνταγμα και τον Κανονισμό της Βουλής, εκλέγεται ως Β'Αντιπρόεδρος της Βουλής.

(Χειροκροτήματα)

Για το αξίωμα του Γ'Αντιπροέδρου, ο κ. Λουκάς Αποστολίδης έλαβε 178 ψήφους.

Επομένως, ο κ. Λουκάς Αποστολίδης, σύμφωνα με το Σύνταγμα και τον Κανονισμό της Βουλής, εκλέγεται ως Γ'Αντιπρόεδρος της Βουλής.

(Χειροκροτήματα)

Στην κάλπη των Αντιπροέδρων, Α',Β' και Γ', βρέθηκαν 83 λευκά.

Για το αξίωμα του Δ'Αντιπροέδρου, ο κ. Νικόλαος Κατσαρός έλαβε 177 ψήφους.

Λευκά 93.

'Ακυρα 15.

Επομένως, ο κ. Νικόλαος Κατσαρός, σύμφωνα με το Σύνταγμα και τον Κανονισμό της Βουλής, εκλέγεται ως Δ'Αντιπρόεδρος της Βουλής.

(Χειροκροτήματα)

Για το αξίωμα του Ε'Αντιπροέδρου, ο κ. Δημήτριος Κωστόπουλος του Βασιλείου έλαβε 186 ψήφους.

Λευκά 97.

'Ακυρα 3.

Επομένως, ο κ. Δημήτριος Κωστόπουλος του Βασιλείου, σύμφωνα με το Σύνταγμα και τον Κανονισμό της Βουλής, εκλέγεται ως Ε'Αντιπρόεδρος της Βουλής.

(Χειροκροτήματα)

Για το αξίωμα των Κοσμητόρων, από το Kόμμα της Συμπολιτεύσεως, έλαβαν: 

Ο κ. Κωνσταντίνος Βρεττός 178 ψήφους.

Η κα Ροδούλα Ζήση 179 ψήφους.

(Χειροκροτήματα)

Για το αξίωμα των Γραμματέων, από το Kόμμα της Συμπολιτεύσεως, έλαβαν: 

Ο κ. Αθανάσιος Αλευράς 175 ψήφους.

Ο κ. Δημήτριος Θάνος 177 ψήφους.

Ο κ. Δημήτριος Κατσικόπουλος 178 ψήφους.

Ο κ. Δημήτριος Κουτσόγιωργας 175 ψήφους.

Λευκά 106.

'Ακυρα 1.

(Χειροκροτήματα)

Για το αξίωμα του Κοσμήτορος, από το Kόμμα της Αξιωματικής Αντιπολιτεύσεως, ο κ. Αναστάσιος Καραμάριος έλαβε 198 ψήφους.

Για το αξίωμα του Γραμματέως, από το Kόμμα της Αξιωματικής Αντιπολιτεύσεως, ο κ. Παναγιώτης Καμμένος έλαβε 190 ψήφους.

Λευκά 84.

'Ακυρα 4.

Για το αξίωμα του Γραμματέως, από το δεύτερο Kόμμα της Αντιπολιτεύσεως, ο κ. Αχιλλέας Καταρτζής έλαβε 158 ψήφους.

Λευκά 124.

'Ακυρα 4.

Επομένως, σύμφωνα με το Σύνταγμα και τον Κανονισμό της Βουλής εκλέγονται άπαντες οι προταθέντες ως υποψήφιοι για τις θέσεις των Κοσμητόρων και των Γραμματέων.

Παρακαλώ το Σώμα να εξουσιοδοτήσει το Προεδρείο για την υπ'ευθύνη του επικύρωση των Πρακτικών της συνεδρίασης αυτής.

ΠΟΛΛΟΙ ΒΟΥΛΕΥΤΕΣ: Μάλιστα, μάλιστα.

ΠΡΟΕΔΡΟΣ (Απόστολος Κακλαμάνης): Συνεπώς, το Σώμα παρέσχε τη ζητηθείσα εξουσιοδότηση.

Με τη συναίνεση του Σώματος και ώρα 21.20' λύεται η συνεδρίαση για αύριο Πέμπτη 10 Οκτωβρίου 1996 και ώρα 18.30', με αντικείμενο hμερησίας dιατάξεως ανάγνωση των Προγραμματικών Δηλώσεων της Κυβερνήσεως από τον Πρωθυπουργό.

Ο ΠΡΟΕΔΡΟΣ ΟΙ ΓΡΑΜΜΑΤΕΙΣ