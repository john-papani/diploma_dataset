ΣΥΝΕΔΡΙΑΣΗ Α'
Δευτέρα 4 Οκτωβρίου 1999 (πρωί)
ΠΙΝΑΚΑΣ ΠΕΡΙΕΧΟΜΕΝΩΝ
ΘΕΜΑΤΑ
Α. ΕΙΔΙΚΑ ΘΕΜΑΤΑ 
1. Ανακοίνωση του προεδρικού διατάγματος σχετικά με τη λήξη των εργασιών της Γ' Συνόδου, της Θ. περιόδου (Προεδρευομένης Δημοκρατίας), 
2. Αγιασμός για την έναρξη των εργασιών της Δ' Συνόδου, Θ' περιόδου (Προεδρευομένης Δημοκρατίας), 
ΠΡΑΚΤΙΚΑ ΒΟΥΛΗΣ
Θ' ΠΕΡΙΟΔΟΣ
(ΠΡΟΕΔΡΕΥΟΜΕΝΗΣ ΔΗΜΟΚΡΑΤΙΑΣ)
ΣΥΝΟΔΟΣ Δ'
ΣΥΝΕΔΡΙΑΣΗ Α'
Δευτέρα 4 Οκτωβρίου 1999 (πρωί)
Αθήνα, σήμερα στις 4 Οκτωβρίου 1999, ημέρα Δευτέρα και ώρα 11.30' συνήλθε αυτοδικαίως (άρθρο 64 παράγραφος 1 του Συντάγματος και άρθρο 22 παράγραφος 2 του Κανονισμού της Βουλής) σε Δ' Τακτική Σύνοδο η Βουλή σε ολομέλεια υπό την προεδρία του Προέδρου αυτής κ. ΑΠΟΣΤΟΛΟΥ ΚΑΚΛΑΜΑΝΗ. 
ΠΡΟΕΔΡΟΣ (Απόστολος Κακλαμάνης): Κυρίες και κύριοι συνάδελφοι, αρχίζει η συνεδρίαση.
Καλό χειμώνα.
Εισερχόμαστε στην ΕΙΔΙΚΗ ΗΜΕΡΗΣΙΑ ΔΙΑΤΑΞΗ ΤΗΣ ΟΛΟΜΕΛΕΙΑΣ ΤΗΣ ΒΟΥΛΗΣ Ανακοίνωση του προεδρικού διατάγματος σχετικά με τη λήξη των εργασιών της Γ' Συνόδου.
"ΕΦΗΜΕΡΙΣ ΤΗΣ ΚΥΒΕΡΝΗΣΕΩΣ ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ ΤΕΥΧΟΣ ΠΡΩΤΟ ΠΡΟΕΔΡΙΚΟ ΔΙΑΤΑΓΜΑ ΥΠ' ΑΡΙΘΜ. 102 Κήρυξη της λήξης των εργασιών της Γ' Συνόδου της Θ' Βουλευτικής Περιόδου (Προεδρευομένης Δημοκρατίας).
Ο ΠΡΟΕΔΡΟΣ ΤΗΣ ΕΛΛΗΝΙΚΗΣ ΔΗΜΟΚΡΑΤΙΑΣ 'Εχοντας υπόψη τις διατάξεις:
1. Των άρθρων 40 παράγραφος 1 και 64 του Συντάγματος, και 2. Του άρθρου 23 παράγραφος 1 του Κανονισμού της Βουλής, με πρόταση του Πρωθυπουργού.
Κ η ρ ύ σ σ ο υ μ ε 
Τη λήξη των εργασιών της Γ' Συνόδου της Θ' Βουλευτικής Περιόδου (Προεδρευομένης Δημοκρατίας) την 28η Μαϊου 1999.
Στον Πρωθυπουργό αναθέτουμε τη δημοσίευση του παρόντος διατάγματος και την ανακοίνωσή του στη Βουλή.
Αθήνα, 26 Μαϊου 1999
Ο ΠΡΟΕΔΡΟΣ ΤΗΣ ΔΗΜΟΚΡΑΤΙΑΣ
ΚΩΝΣΤΑΝΤΙΝΟΣ ΣΤΕΦΑΝΟΠΟΥΛΟΣ
Ο ΠΡΩΘΥΠΟΥΡΓΟΣ
ΚΩΝΣΤΑΝΤΙΝΟΣ Γ. ΣΗΜΙΤΗΣ
" Κυρίες και κύριοι συνάδελφοι, θα ακολουθήσει ο Αγιασμός για την έναρξη των εργασιών της Δ' Συνόδου από το Μακαριότατο Αρχιεπίσκοπο Αθηνών και Πάσης Ελλάδος κ. Χριστόδουλο και τα μέλη της Ιεράς Συνόδου. Παρακαλείται ο Α' Αντιπρόεδρος της Βουλής κ. Παναγιώτης Ν. Κρητικός να συνοδεύσει στην Αίθουσα το Μακαριότατο Αρχιεπίσκοπο Αθηνών και Πάσης Ελλάδος κ. Χριστόδουλο και τα μέλη της Ιεράς Συνόδου.
('Ωρα 11.35' εισέρχονται στην Αίθουσα ο Αρχιεπίσκοπος Αθηνών και Πάσης Ελλάδος κ. Χριστόδουλος και τα μέλη της Ιεράς Συνόδου συνοδευόμενοι από τον Α' Αντιπρόεδρο της Βουλής κ. Παναγιώτη Ν. Κρητικό.
Στη συνέχεια τελείται ο καθιερωμένος Αγιασμός χοροστατούντος του Αρχιεπισκόπου Αθηνών και Πάσης Ελλάδος)
(ΜΕΤΑ ΤΟΝ ΑΓΙΑΣΜΟ)
ΠΡΟΕΔΡΟΣ (Απόστολος Κακλαμάνης): Παρακαλείται ο Α' Αντιπρόεδρος της Βουλής κ. Παναγιώτης Ν. Κρητικός να προπέμψει το Μακαριότατο Αρχιεπίσκοπο Αθηνών και Πάσης Ελλάδος κ. Χριστόδουλο και τα μέλη της Ιεράς Συνόδου.
(Ο Αρχιεπίσκοπος Αθηνών και Πάσης Ελλάδος κ. Χριστόδουλος και τα μέλη της Ιεράς Συνόδου εξέρχονται από την Αίθουσα συνοδευόμενοι από τον Α' Αντιπρόεδρο της Βουλής κ. Παναγιώτη Ν. Κρητικό)
Κυρίες και κύριοι συνάδελφοι, δέχεσΘε στο σημείο αυτό να λύσουμε τη συνεδρίαση;
ΟΛΟΙ ΟΙ ΒΟΥΛΕΥΤΕΣ: Μάλιστα, μάλιστα.
Με τη συναίνεση του Σώματος και ώρα11.55' λύεται η συνεδρίαση για σήμερα Δευτέρα 4 Οκτωβρίου 1999 και ώρα18.30' με αντικείμενο εργασιών του Σώματος: α) εκλογή δύο Κοσμητόρων και τεσσάρων Γραμματέων από τη Συμπολίτευση, β) εκλογή ενός Κοσμήτορα και ενός Γραμματέα από την Αξιωματική Αντιπολίτευση και γ) εκλογή ενός Γραμματέα από το δεύτερο κόμμα της Αντιπολίτευσης, σύμφωνα με την ειδική ημερήσια διάταξη η οποία έχει διανεμηθεί.
Ο ΠΡΟΕΔΡΟΣ ΟΙ ΓΡΑΜΜΑΤΕΙΣ

