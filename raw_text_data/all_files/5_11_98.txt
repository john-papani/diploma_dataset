

 

  

Σελίδα 693 

 

Π Ρ Α Κ Τ Ι Κ Α  Β Ο Υ Λ Η Σ

 

 

Θ' ΠΕΡΙΟΔΟΣ (ΠΡΟΕΔΡΕΥΟΜΕΝΗΣ ΔΗΜΟΚΡΑΤΙΑΣ)

ΣΥΝΟΔΟΣ Γ'

ΣΥΝΕΔΡΙΑΣΗ ΙΕ'

Πέμπτη 5 Νοεμβρίου 1998

 

 

Αθήνα, σήμερα στις 5 Νοεμβρίου 1998, ημέρα Πέμπτη και ώρα 10.08' συνήλθε στην Αίθουσα των συνεδριάσεων του Βουλευτηρίου η Βουλή σε ολομέλεια, για να συνεδριάσει υπό την προεδρία του Β' Αντιπροέδρου αυτής κ.ΠΑΝΑΓΙΩΤΗ ΣΓΟΥΡΙΔΗ. 

ΠΡΟΕΔΡΕΥΩΝ (Παναγιώτης Σγουρίδης): Κυρίες και κύριοι συνάδελφοι, αρχίζει η συνεδρίαση. 

(ΕΠΙΚΥΡΩΣΗ ΠΡΑΚΤΙΚΩΝ: Σύμφωνα με την από 4.11.98 εξουσιοδότηση του Σώματος, επικυρώθηκαν με ευθύνη του Προεδρείου τα Πρακτικά της ΙΔ' συνεδριάσεώς του, της 4ης Νοεμβρίου 1998). 

Παρακαλείται ο κύριος Γραμματέας να ανακοινώσει τις αναφορές προς το Σώμα. 

(Ανακοινώνονται προς το Σώμα από το κ. Νικόλαο Γκατζή, Βουλευτή Μαγνησίας, τα ακόλουθα: 

"Α. ΚΑΤΑΘΕΣΗ ΑΝΑΦΟΡΩΝ. 

1) Ο Βουλευτής κ. ΣΤΑΥΡΟΣ ΠΑΠΑΔΟΠΟΥΛΟΣ κατέθεσε δημοσίευμα εφημερίδας στο οποίο ζητείται η κατασκευή εργοστασίου της ΔΕΗ στο Νομό Δράμας. 

2) Ο Βουλευτής Δράμας κ. ΣΤΑΥΡΟΣ ΠΑΠΑΔΟΠΟΥΛΟΣ κατέθεσε αναφορά με την οποία ο Παμποντιακός Σύλλογος "Η ΑΡΓΩ" ζητεί να αποδοθούν οι συντάξεις και να αναγνωρισθούν τα έτη προϋπηρεσίας των Ελλήνων του Πόντου από την πρώτη ΕΣΣΔ. 

3) Η Βουλευτής Πέλλας κ. ΠΑΡΘΕΝΑ ΦΟΥΝΤΟΥΚΙΔΟΥ κατέθεσε αναφορά με την οποία ο Παμποντιακός Σύλλογος "Η ΑΡΓΩ" ζητεί να αποδοθούν οι συντάξεις και να αναγνωρισθούν τα έτη προϋπηρεσίας των Ελλήνων του Πόντου από την πρώτη ΕΣΣΔ. 

4) Ο Βουλευτής Αθήνας κ. ΦΩΤΗΣ ΚΟΥΒΕΛΗΣ κατέθεσε αναφορά με την οποία η κα Μπέτου Λένα ζητεί την αναγνώριση του πτυχίου της της Ιατρικής Σχολής του Πανεπιστημίου "Κύριλλος και Μεθόδιος" των Σκοπίων από το ΔΙΚΑΤΣΑ. 

5) Ο Βουλευτής Αθήνας κ. ΦΩΤΗΣ ΚΟΥΒΕΛΗΣ κατέθεσε αναφορά με την οποία η 'Ενωση Αστυνομικών Υπαλλήλων Αττικής ζητεί την επίλυση θεσμικών και οικονομικών προβλημάτων των μελών της. 

6) Ο Βουλευτής Αθήνας κ. ΙΩΑΝΝΗΣ ΔΡΑΓΑΣΑΚΗΣ κατέθεσε αναφορά με την οποία η 'Ενωση Τεχνικών Ελληνικής Ραδιοφωνίας ζητεί την επίλυση προβλημάτων ζωτικής σημασίας. 

7) Ο Βουλευτής Αθήνας κ. ΙΩΑΝΝΗΣ ΔΡΑΓΑΣΑΚΗΣ κατέθεσε αναφορά με την οποία ο Πανελλήνιος Σύλλογος Αδιορίστων Μουσικών του Διαγωνισμού Μουσικής του 1995 ζητεί το διορισμό όλων των επιτυχόντων του Διαγωνισμού. 

8) Ο Βουλευτής Αθήνας κ. ΦΩΤΗΣ ΚΟΥΒΕΛΗΣ κατέθεσε αναφορά με την οποία η 'Ενωση Τεχνικών Πολεμικού Ναυτικού διεκδικεί το ανθυγιεινό και επικίνδυνο επίδομα. 

9) Ο Βουλευτής Αθήνας κ. ΦΩΤΗΣ ΚΟΥΒΕΛΗΣ κατέθεσε αναφορά με την οποία η Ομοσπονδία Φορτοεκφορτωτών Ελλάδος ζητεί να μην καταργηθεί το Τ.Ε.Α.Ε.Υ.Ε.Ο. 

10) Οι Βουλευτές κύριοι ΜΟΥΣΤΑΦΑ ΜΟΥΣΤΑΦΑ, ΕΥΑΓΓΕΛΟΣ ΑΠΟΣΤΟΛΟΥ κατέθεσαν αναφορά με την οποία ο Σύλλογος Αμβυκούχων-Αμπελουργών Ν.Σερρών, ζητεί τη μείωση συντελεστή φορολόγησης του τσίπουρου. 

11) Ο Βουλευτής Εύβοιας κ. ΕΥΑΓΓΕΛΟΣ ΑΠΟΣΤΟΛΟΥ κατέθεσε αναφορά με την οποία το Επιμελητήριο Εύβοιας καταγγέλλει την τακτική των Τραπεζών με τα πανωτόκια-ανατοκισμούς κ.λπ. 

12) Ο Βουλευτής Εύβοιας κ. ΕΥΑΓΓΕΛΟΣ ΑΠΟΣΤΟΛΟΥ κατέθεσε αναφορά με την οποία η Ομοσπονδία Αρτοποιών Ελλάδος ζητεί νέες ρυθμίσεις φορολόγησης του κλάδου. 

13) Οι Βουλευτές κύριοι ΑΠΟΣΤΟΛΗΣ ΤΑΣΟΥΛΑΣ και ΔΗΜΗΤΡΙΟΣ ΚΩΣΤΟΠΟΥΛΟΣ κατέθεσαν αναφορά με την οποία το Σωματείο Εργαζομένων-Εγνατίας Οδού στο Μεσοβούνι Ν. Θεσπρωτίας ζητεί την καταβολή των δεδουλευμένων για τους μήνες Αύγουστο και Σεπτέμβριο στα μέλη του. 

14) Οι Βουλευτές κύριοι ΕΥΑΓΓΕΛΟΣ ΜΠΟΥΤΑΣ και ΜΑΡΙΑ ΜΠΟΣΚΟΥ κατέθεσαν αναφορά με την οποία η 'Ενωση Αγροτικών Συνεταιρισμών και η Κοινοπραξία Αγροτικών Συν/κών Οργανώσεων Ν. Αργολίδας ζητούν να λυθούν τα προβλήματα των εσπεριδοπαραγωγών του Νομού. 

15) Οι Βουλευτές κύριοι ΔΗΜΗΤΡΙΟΣ ΚΩΣΤΟΠΟΥΛΟΣ και ΣΤΡΑΤΗΣ ΚΟΡΑΚΑΣ κατέθεσαν αναφορά με την οποία το Σωματείο Πολιτικού Προσωπικού Πολεμικής Αεροπορίας "Ο ΚΑΙΡΟΣ" διαμαρτύρεται για την κατάσταση που επικρατεί στο Επικουρικό Ταμείο Μετάλλου. 

16) Οι Βουλευτές κύριοι ΔΗΜΗΤΡΙΟΣ ΚΩΣΤΟΠΟΥΛΟΣ και ΧΑΡΑΛΑΜΠΟΣ ΑΓΓΟΥΡΑΚΗΣ κατέθεσαν αναφορά με την οποία η 'Ενωση Τεχνικών Π.Ν. διεκδικεί ανθυγιεινό και επικίνδυνο επίδομα. 

 

 

  

Σελίδα 694 

17) Ο Βουλευτής 'Αρτας κ. ΑΘΑΝΑΣΙΟΣ ΚΟΝΤΑΞΗΣ κατέθεσε αναφορά με την οποία ο Αγροτικός Σύλλογος "'Αγιος Βησαρίων" Φιλιππιάδας Πρέβεζας ζητεί τη ρύθμιση των οφειλών των μελών του προς την Αγροτική Τράπεζα Ελλάδας. 

18) Ο Βουλευτής Πιερίας κ. ΕΥΑΓΓΕΛΟΣ ΠΟΛΥΖΟΣ κατέθεσε αναφορά με την οποία η Ομοσπονδία Πολιτιστικών Συλλόγων Βόρειας Πιερίας ζητεί την οικονομική ενίσχυσή της. 

19) Ο Βουλευτής Μεσσηνίας κ. ΕΛΕΥΘΕΡΙΟΣ ΠΑΠΑΝΙΚΟΛΑΟΥ κατέθεσε αναφορά με την οποία οι Γονείς και Κηδεμόνες του 19ου Νηπιαγωγείου Καλαμάτας διαμαρτύρονται για την απόφαση σύμπτυξης νηπιαγωγείων στην Καλαμάτα. 

20) Ο Βουλευτής Αιτωλοακαρνανίας κ. ΧΡΗΣΤΟΣ ΣΜΥΡΛΗΣ-ΛΙΑΚΑΤΑΣ κατέθεσε αναφορά με την οποία η 'Ενωση Αγροτικών Συνεταιρισμών Ναυπακτίας του Ν.Αιτωλοακαρνανίας ζητεί τη λειτουργία του εκκοκιστηρίου βάμβακος στην περιοχή της. 

21) Ο Βουλευτής Θεσ/νίκης κ. ΣΤΥΛΙΑΝΟΣ ΠΑΠΑΘΕΜΕΛΗΣ κατέθεσε αναφορά με την οποία η Επιτροπή Επιλαχόντων του Διαγωνισμού του 1995 για το Δημόσιο ζητεί να απορροφηθούν οι επιλαχόντες, που δεν υπέβαλαν αίτηση διορισμού στις κενές θέσεις φορέων για τις οποίες κατέχουν τα τυπικά προσόντα διορισμού. 

22) Ο Βουλευτής Φωκίδας κ. ΝΙΚΟΛΑΟΣ ΓΚΕΛΕΣΤΑΘΗΣ κατέθεσε αναφορά με την οποία η Ομοσπονδία Συλλόγων Β.Α. Παρνασσίδας ζητεί την ίδρυση βιοτεχνικής - βιομηχανικής ζώνης στον άνω ρου του Βοιωτικού Κηφισσού Φωκίδας. 

23) Ο Βουλευτής Φωκίδας κ. ΝΙΚΟΛΑΟΣ ΓΚΕΛΕΣΤΑΘΗΣ κατέθεσε αναφορά με την οποία η Ομοσπονδία Συλλόγων Β.Α. Παρνασσίδας ζητεί την αναστήλωση και προστασία των πλούσιων αρχαιολογικών χώρων της περιοχής της. 

24) Ο Βουλευτής Εύβοιας κ. ΕΛΕΥΘΕΡΙΟΣ ΠΑΠΑΓΕΩΡΓΟΠΟΥΛΟΣ κατέθεσε δημοσίευμα εφημερίδας σχετικά με τις παρανομίες και σφάλματα στην κατασκευή του περιφερειακού δρόμου Χαλκίδας Εύβοιας. 

25) Ο Βουλευτής Μεσσηνίας κ. ΝΙΚΟΛΑΟΣ ΑΝΑΣΤΑΣΟΠΟΥΛΟΣ κατέθεσε αναφορά με την οποία οι εκπρόσωποι εργαζομένων της βιομηχανίας ενδυμάτων Καλαμάτας ζητούν να επαναλειτουργήσει το εργοστάσιο. 

26) Ο Βουλευτής Μαγνησίας κ. ΓΕΩΡΓΙΟΣ ΣΟΥΡΛΑΣ κατέθεσε αναφορά με την οποία ο Σύλλογος Αδιορίστων Εκπαιδευτικών του Νομού Μαγνησίας διαμαρτύρεται για τη μεθοδολογία στη διαδικασία της βαθμολόγησης των γραπτών στις εξετάσεις εκπαιδευτικών του ΑΣΕΠ. 

27) Ο Βουλευτής Αιτωλ/νίας κ. ΧΡΗΣΤΟΣ ΡΟΚΟΦΥΛΛΟΣ κατέθεσε αναφορά με την οποία η Κοινότητα Αράχοβας Ναυπακτίας Αιτωλ/νίας ζητεί την πλήρωση της κενής θέσης στο αγροτικό ιατρείο της. 

28) Ο Βουλευτής Αιτωλ/νίας κ. ΠΑΝΑΓΙΩΤΗΣ ΚΟΥΡΟΥΜΠΛΗΣ κατέθεσε αναφορά με την οποία η Κοινότητα Αράχοβας Ναυπακτίας Αιτωλ/νίας ζητεί την πλήρωση της κενής θέσης στο αγροτικό ιατρείο της. 

29) Ο Βουλευτής Αιτωλ/νίας κ. ΧΡΗΣΤΟΣ ΣΜΥΡΛΗΣ - ΛΙΑΚΑΤΑΣ κατέθεσε αναφορά σχετικά με την αγορά οικοπέδου στο Μόναχο για την ανοικοδόμηση ελληνικού σχολείου. 

30) Ο Βουλευτής Εύβοιας κ. ΕΛΕΥΘΕΡΙΟΣ ΠΑΠΑΓΕΩΡΓΟΠΟΥΛΟΣ κατέθεσε αναφορά με την οποία ο Δήμος Κύμης του Νομού Εύβοιας διαμαρτύρεται για την υπουργική απόφαση κατάργησης του Τελωνείου Κύμης Εύβοιας. 

31) Ο Βουλευτής Μεσσηνίας κ. ΝΙΚΟΛΑΟΣ ΑΝΑΣΤΑΣΟΠΟΥΛΟΣ κατέθεσε αναφορά με την οποία η Συντονιστική Επιτροπή Παράκτιας Αλιείας Μεσσηνίας ζητεί να γίνει αλιευτική και οικολογική μελέτη στο Μεσσηνιακό Κόλπο. 

32) Ο Βουλευτής Μαγνησίας κ. ΑΛΕΞΑΝΔΡΟΣ ΒΟΥΛΓΑΡΗΣ κατέθεσε αναφορά με την οποία ο Νομάρχης Μαγνησίας ζητεί να σταματήσουν οι διακοπές ηλεκτρικού ρεύματος σε αρδεύσιμες καλλιέργειες. 

33) Ο Βουλευτής Μαγνησίας κ. ΑΛΕΞΑΝΔΡΟΣ ΒΟΥΛΓΑΡΗΣ κατέθεσε αναφορά με την οποία ο Αγροτικός Σύλλογος Επαρχίας Αλμυρού του Νομού Μαγνησίας ζητεί την απορρόφηση των δημητριακών του Νομού Μαγνησίας σύμφωνα με τις εμπορικές τιμές του περασμένου έτους. 

34) Ο Βουλευτής Μαγνησίας κ. ΑΛΕΞΑΝΔΡΟΣ ΒΟΥΛΓΑΡΗΣ κατέθεσε αναφορά με την οποία το Εθνικό Αθλητικό Κέντρο Βόλου ζητεί την οικονομική ενίσχυσή του. 

35) Ο Βουλευτής Φωκίδας κ. ΝΙΚΟΛΑΟΣ ΓΚΕΛΕΣΤΑΘΗΣ κατέθεσε αναφορά με την οποία η 'Ενωση Αστυνομικών Υπαλλήλων του Νομού Φωκίδας ζητεί την πρόσληψη προσωπικού στις Αστυνομικές Υπηρεσίες του Νομού Φωκίδας. 

36) Ο Βουλευτής Δράμας κ. ΣΤΑΥΡΟΣ ΠΑΠΑΔΟΠΟΥΛΟΣ κατέθεσε δημοσίευμα εφημερίδας σχετικά με τα αιτήματα πολύτεκνων Δράμας. 

37) Ο Βουλευτής Δράμας κ. ΣΤΑΥΡΟΣ ΠΑΠΑΔΟΠΟΥΛΟΣ κατέθεσε δημοσίευμα εφημερίδας σχετικά με τη νοσοκομειακή περίθαλψη της ελληνίδας Ζαμάγια από το Καστελλόριζο στην Τουρκία. 

Β. ΑΠΑΝΤΗΣΕΙΣ ΥΠΟΥΡΓΩΝ ΣΕ ΕΡΩΤΗΣΕΙΣ ΒΟΥΛΕΥΤΩΝ 

1. Στην με αριθμό 27/15-7-98 ερώτηση δόθηκε με το υπ'αριθμ. 31446/16-9-98 έγγραφο από τον Υφυπουργό Εσωτερικών, Δημόσιας Διοίκησης και Αποκέντρωσης η ακόλουθη απάντηση: 

"Σε απάντηση της ερώτησης 27/15-7-98 που κατατέθηκε στη Βουλή των Ελλήνων από τους Βουλευτές κυρίους Ν. Γκατζή, Β. Μπούτα και Α. Κανταρτζή και αναφέρεται στο πιο πάνω θέμα, σας πληροφορούμε ότι για την επίλυση των προβλημάτων ύδρευσης του Δ.Νέας Αγχιάλου η Νομαρχιακή Αυτοδιοίκηση Μαγνησίας έχει διαθέσει το ποσό των 70 εκατ. δρχ. από το πρόγραμμα ΣΑΝΑ/2. 

Επίσης στο πρόγραμμα ΕΑΠΤΑ 2 έχουν ενταχθεί 2 έργα με φορέα υλοποίησης το Δ. Νέας Αγχιάλου: 

α) το έργο με τον τίτλο "ύδρευση" προϋπολογισμού 30 εκατ.δρχ. και πίστωση για το '98 20 εκατ.δρχ. και 

β) το έργο "ύδρευση β'φάση" προϋπολογισμού 50 εκατ. δρχ. και πίστωση για το '98 10 εκατ. δρχ. 

Τέλος το έργο της πλήρους αποκατάστασης του δικτύου ύδρευσης έχει προταθεί για αντιμετώπιση στο Ειδικό Πρόγραμμα Τοπικής Αυτοδιοίκησης (ΕΠΤΑ). 

Ο Υφυπουργός 

Λ.ΠΑΠΑΔΗΜΑΣ" 

2. Στην με αριθμό 37/15-7-98 ερώτηση δόθηκε με το υπ'αριθμ. 373/14-9-98 έγγραφο από τον Υφυπουργό Οικονομικών η ακόλουθη απάντηση: 

"Σε απάντηση της 37/15-7-98 ερώτησης που κατατέθηκε από τους Βουλευτές κυρίους Νίκο Τσιαρτσιώνη και Γιώργο Καρασμανή (αρθ. πρωτ. 37/15-7-98) προς τους κυρίους Υπουργούς Εσωτερικών Δημόσιας Διοίκησης και Αποκέντρωσης και Οικονομικών, σας παρέχουμε τις παρακάτω πληροφορίες: 

Το Πρόβλημα του 'Ετους 2000 δεν αφορά μόνο το λογισμικό (applicatiοn & system sοftware) αλλά και τον εξοπλισμό (hardware). Απαιτείται δε μία συντονισμένη προσπάθεια 

  


 

  

Σελίδα 695 

εντοπισμού και διόρθωσης του μη συμβατού λογισμικού και του αντίστοιχου εξοπλισμού. Οι κυριότεροι μηχανισμοί που έχουν καθιερωθεί είναι είτε η ολική αντικατάσταση είτε με εσωτερικές διαδικασίες ελέγχου και την αναγκαία συνδρομή επαγγελματιών πληροφορικής. 

Το Κέντρο Πληροφορικής (ΚΕΠΥΟ) βρίσκεται σε άμεση επικοινωνία και διερευνά τις διαδικασίες και τις τεχνικές προσεγγίσεις σύμφωνα με διεθνείς μεθοδολογίες, έτσι ώστε να επιτευχθεί η τροποποίηση των προγραμμάτων όπου αυτό καθίσταται απαραίτητο. Η λύση αυτή είναι μία μεθοδολογία που συμπεριλαμβάνει υπηρεσίες και προϊόντα, η οποία συνοψίζεται στα παρακάτω: 

. Ανάλυση του 'Ετους 2000 στις εφαρμογές CΟΒΟL 

. Συλλογή πληροφοριών 

. Δυναμικό και στατικό προσδιορισμό 

. 'Ελεγχο και αντιμετώπιση των προβλημάτων σε αρχεία 

. Προσδιορισμών αλληλεπιδράσεων 

. Ομαδοποίηση 

. Ανάλυση και διασπορά 

. Διασπορά σε αρχεία και προγράμματα 

. Ανάλυση Βάσης Δεδομένων 

. Δημιουργία λογικών ενοτήτων 

. Ανάλυση και συνολική αποτύπωση αποτελεσμάτων 

. Διόρθωση και συνοχή 

. Συνοπτική οργάνωση των μεταβολών που απαιτούνται 

. Συλλογή των μεταβολών ανά λογική ενότητα είδος 

. 'Ενδειξη των απαιτούμενων μεταβολών σε επίπεδο γραμμής 

. Δυνατότητα διορθώσεων κατ' επιλογήν 

. Δοκιμές, προσομοιώσει, απόρριψη 

. Δοκιμές ανά πρόγραμμα ανεξάρτητα του συνόλου 

. Δοκιμές στο υπάρχον περιβάλλον (πριν το έτος 2000) 

. Προσομοίωση και έλεγχος λειτουργίας σε συγκεκριμένη ημερομηνία 

. Διακοπή και ένδειξη σε περίπτωση μη ολοκληρωμένης διόρθωσης 

'Οσον αφορά στο σύστημα ΤΑΧΙS υπάρχει η σχετική πρόβλεψη αλλά ταυτόχρονα και η σχετική δέσμευση από τις ανάδοχες εταιρείες (Βull & Ιntrasοft) για την αντιμετώπιση και επίλυση του προβλήματος του έτους 2000. Αναλυτικότερα, στο περιβάλλον ΤΑΧΙS το οποίο είναι και περισσότερο πολύπλοκο από άποψη συγχρονισμού υλοποίησης, οι ανάδοχες εταιρείες θα αναπτύξουν τις απαραίτητες διαδικασίες που θα εξασφαλίζουν την λειτουργία και την ενημέρωση με νέες εκδόσεις λογισμικού οποιασδήποτε Δ.Ο.Υ. που λειτουργεί σε περιβάλλον ΤΑΧΙS. 

Η ιδιαιτερότητα του προβλήματος εντοπίζεται στην απουσία περιθωρίων παράτασης της καταληκτικής ημερομηνίας ολοκλήρωσης του έργου που είναι η 31η Δεκεμβρίου 1999, γεγονός που καθιστά την αντιμετώπιση και επίλυση του παραπάνω προβλήματος διαδικασία πολύ σύνθετη αλλά και εξαιρετικά επείγουσα που απαιτεί την άμεση συνεργασία του συνόλου των εμπλεκόμενων παραγόντων. 

Σας πληροφορούμε επίσης ότι η Γ.Γ.Π.Σ. έχει διοργανώσει ειδικό συνέδριο για την αντιμετώπιση του προβλήματος του έτους 2000 στο οποίο υπήρχε και διεθνής συμμετοχή (συνολικός αριθμός συμμετασχόντων 200) ενώ παράλληλα σε συνεργασία με την ΥΑΠ (ΥΠΕΣΔΑ) έχει εκπονήσει προδιαγραφές για εκπόνηση μελέτης που εκτείνεται σε όλο τον Δημόσιο Τομέα. Οι προσφορές των ενδιαφερομένων αξιολογούνται από επιτροπή που έχει ορισθεί για το σκοπό αυτό. 

O Yφυπουργός 

Γ. ΔΡΥΣ" 

3. Στις με αριθμό 73 έως 130/15-7-98 ερωτήσεις δόθηκε με το υπ'αριθμ. Φ.60900/20582/14-9-98 έγγραφο από τον Υφυπουργό Εσωτερικών, Δημόσιας Διοίκησης και Αποκέντρωσης η ακόλουθη απάντηση: 

"Ι. Σε απάντηση στις 73 έως και 130 από 15.7.1998 ερωτήσεις, που κατέθεσε στη Βουλή ο Βουλευτής κ. Σκανδαλάκης Παναγιώτης, αναφορικά με το πόσες αιτήσεις μεταδημοτεύσεως υποβλήθηκαν από 1.1.1995 μέχρι σήμερα και πόσες απ' αυτές ικανοποιήθηκαν στους Δήμους και Κοινότητες του Νομού ΛΑΚΩΝΙΑΣ, παραθέτουμε κατωτέρω συμπληρωματικό πίνακα για τον ένα (1) Δήμο και τις είκοσι (20) Κοινότητες του Νομού, των οποίων τα στοιχεία δεν είχαν σταλεί. 

ΙΙ. Στο συμπληρωματικό πίνακα αναγράφεται ο αύξοντας αριθμός της ερωτήσεως, ο Δήμος ή η Κοινότητα που αντιστοιχεί στον αύξοντα αριθμό της ερωτήσεως, αριθμός των αιτήσεων μεταδημοτεύσεων που υποβλήθηκαν στο Δήμο ή την Κοινότητα, ως και ο αριθμός των μεταδημοτεύσεων που ικανοποιήθηκαν: 

Aυξ. αρ.

Ερωτ
 Δήμος ή Κοινότητα
 Αριθμός αιτήσεων που υποβλήθηκαν
 Αριθμ.αιτήσεων που Ικανοποιήθηκαν
 
73
 Κοινότητα
 Χωσιαρίου
 6
 6
 
74
 "
 Χρυσάφων
 19
 19
 
75
  
  
  
  
 
76
  
  
  
  
 
77
  
  
  
  
 
78
 "
 Τσικκαλιών
 7
 7
 
79
  
  
  
  
 
80
  
  
  
  
 
81
  
  
  
  
 
82
  
  
  
  
 
83
  
  
  
  
 
84
  
  
  
  
 
85
  
  
  
  
 
86
  
  
  
  
 
87
 Κοινότητα
 Σκουταρίου
 16
 16
 
88
  
  
  
  
 
89
 "
 Σκαμνακίου
 7
 7
 
90
  
  
  
  
 
91
  
  
  
  
 
92
 "
 Σελλασίας
 2
 2
 
93
  
  
  
  
 
94
  
  
  
  
 
95
  
  
  
  
 
96
  
  
  
  
 
97
 Κοινότητα
 Προσηλίου
 12
 12
 
98
 "
 Ποταμιάς
 1
 1
 
99
  
  
  
  
 
100
  
  
  
  
 
101
  
  
  
  
 
102
 "
 Πετρίνας
 21
 21
 
103
  
  
  
  
 
1Ο4
 "
 Περιβολίων
 5
 5
 
1Ο5
  
  
  
  
 
106
  
  
  
  
 
107
  
  
  
  
 
108
 "
 Παντανάσσης
 8
 8
 
109
 "
 Παλαιοπαναγιάς
 5
 5
 
110
 "
 Παλαιόβρυσης
 14
 14
 
111
  
  
  
  
 
112
 Δήμο
 Οιτύλου
 20
 20
 
113
  
  
  
  
 
114
 Κοινότητα
 Νομίων
 7
 7
 
115
  
  
  
  
 
116
 Κοινότητα
 Νεοχωρίου
 4
 4
 
117
  
  
  
  
 
118
  
  
  
  
 
119
 "
 Μυστρά
 14
 14
 
120
  
  
  
  
 
121
  
  
  
  
 
122
 Κοινότητα
 Μονεμβασιάς
 18
 18
 
123
  
  
  
  
 
124
  
  
  
  
 
125
 Κοινότητα
 Μεταμόρφωσης
 7
 7
 
126
  
  
  
  
 
127
 "
 Μελιτίνης
 15
 15
 
128
  
  
 

 

  

Σελίδα 696 

129
 "
 Μαραθέας
 8
 8
 
130
  
  
  
  
 

Ο Υφυπουργός 

Λ. ΠΑΠΑΔΗΜΑΣ" 

4. Στην με αριθμό 249/15-7-98 ερώτηση δόθηκε με το υπ'αριθμ. 33045/15-9-98 έγγραφο από την Υφυπουργό Ανάπτυξης η ακόλουθη απάντηση: 

"Σε απάντηση της ερώτησης 249/15-7-98 που κατέθεσε ο Βουλευτής κ. Ε. Μπασιάκος, σας γνωρίζουμε τα παρακάτω: 

Η θέση του Υπουργείου Ανάπτυξης σχετικά με το ιδιοκτησιακό καθεστώς του οικισμού "'Ασπρα σπίτια" ήταν και εξακολουθεί να παραμένει ότι, θα πρέπει να διαφυλαχθεί η νομιμότητα και ο σκοπός της απαλλοτρίωσης, χωρίς να υπάρξει αλλαγή χρήσης. 

Η Υφυπουργός 

ΑΝΝΑ ΔΙΑΜΑΝΤΟΠΟΥΛΟΥ" 

5. Στην με αριθμό 300/16-7-98 ερώτηση δόθηκε με το υπ'αριθμ. 30807/ΠΠ-1585/18-9-98 έγγραφο από τον Υφυπουργό Εθνικής Οικονομίας η ακόλουθη απάντηση: 

"Σε απάντηση της υπ' αριθμ. 300/16.7.98 ερώτησης του Βουλευτή Ευβοίας κ.Ελ.Παπαγεωργόπουλου, που αναφέρεται στη δημοσιότητα του ΠΕΠ ΣΤΕΡΕΑΣ ΕΛΛΑΔΑΣ και ειδικώτερα του Νομού Ευβοίας, σας γνωρίζουμε τα εξής: 

1. Το έργο "Εξειδίκευση επικοινωνιακής στρατηγικής / Σχέδιο Δράσης και υλοποίηση προτάσεων δημοσιότητας" του ΠΕΠ Στερεάς Ελλάδας χρηματοδοτείται από το Υποπρόγραμμα Εφαρμογή και είναι ύψους προϋπ/σμού 250 εκατ.δρχ. 

2. Η Νομαρχιακή Αυτοδιοίκηση Ευβοίας με απόφαση του Νομαρχιακού Συμβουλίου εξέδωσε φυλλάδιο δραστηριοτήτων κόστους 5 εκατ.δρχ. Η χρηματοδότηση του φυλλαδίου έγινε από πόρους της Νομαρχιακής Αυτοδιοίκησης και δεν εντάσσεται στα πλαίσια του προγράμματος δημοσιότητας του ΠΕΠ Στερεάς Ελλάδας όπως αναφέρει σε σχετικό της έγγραφο η Γενική Γραμματεία της Περιφέρειας. 

Ο Υφυπουργός 

ΧΡΗΣΤΟΣ ΠΑΧΤΑΣ" 

6. Στην με αριθμό 485/21-7-98 ερώτηση δόθηκε με το υπ'αριθμ. 31447/16-9-98 έγγραφο από τον Υφυπουργό Εσωτερικών, Δημόσιας Διοίκησης και Αποκέντρωσης η ακόλουθη απάντηση: 

"Σε απάντηση της ερώτησης 485/21-7-98 που κατατέθηκε στη Βουλή των Ελλήνων από τους Βουλευτές κυρίους Αχ. Κανταρτζή, Β. Μπούτα και Ν. Γκατζή και αναφέρεται στο πιο πάνω θέμα, σας πληροφορούμε ότι το πρόβλημα ύδρευσης του συνοικισμού Ελαφίου της Κοινότητας Αμαράντου, που προέκυψε τελευταία, θα αντιμετωπισθεί από την Νομαρχιακή Αυτοδιοίκηση Τρικάλων. 

Ο Υφυπουργός 

Λ. ΠΑΠΑΔΗΜΑΣ" 

7. Στις με αριθμό 555-571/24-7-98 και 648-681/29-7-98 ερωτήσεις δόθηκε με το υπ'αριθμ. 31449/16-9-98 έγγραφο από τον Υφυπουργό Εσωτερικών, Δημόσιας Διοίκησης και Αποκέντρωσης η ακόλουθη απάντηση: 

"Σε απάντηση των ερωτήσεων 555-571/24-7-98 και 648-681/29-7-98 που κατατέθηκαν στη Βουλή των Ελλήνων από το Βουλευτή κ. Σ. Παπαδόπουλο και αναφέρονται στο πιο πάνω θέμα, σας στέλνουμε συνημμένα πίνακες έργων αποχετεύσεων, τα οποία εκτελούνται στο Ν. Δράμας στα πλαίσια του ΠΕΠ Αν. Μακεδονίας - Θράκης και της ΣΑΝΑ/1, προς ενημέρωση σας. 

Ο Υφυπουργός 

Λ. ΠΑΠΑΔΗΜΑΣ" 

Σημ: Τα σχετικά έγγραφα ευρίσκονται στο αρχείο της Δ/νσης Κοινοβουλευτικού Ελέγχου (Τμήμα Ερωτήσεων). 

8. Στην με αριθμό 647/29-7-98 ερώτηση δόθηκε με το υπ'αριθμ. ΥΠ.ΠΟ./Γ,Υ./Κ.Ε./16 έγγραφο από τον Υπουργό Πολιτισμού η ακόλουθη απάντηση: 

"Απαντώντας στην 647/29.7.98 ερώτηση του Βουλευτή κ. Πέτρου Κουναλάκη, σας γνωρίζουμε τα εξής: 

Οι αναπεπταμένοι αρχαιολογικοί χώροι στην Ελλάδα εντάσσονται κατ' έτος σε πρόγραμμα αποψιλώσεως και καθαρισμού, εργασιών που εξασφαλίζουν αυτούς στο μέτρο του προβλέψιμου, από τον κίνδυνο ανάφλεξης. Με δεδομένο όμως ότι οι χώροι περιβάλλονται από δασώδεις περιοχές τις οποίες δεν είναι δυνατόν να ελέγξει το ΥΠ.ΠΟ., δίδονται κατ' έτος οδηγίες στο φυλακτικό προσωπικό για επαγρύπνιση. 

Μεγάλοι επισκέψιμοι χώροι (Επίδαυρος-Ολυμπία) αποκτούν πλήρες σύστημα πυρασφάλειας. Η εγκατάσταση πυρασφάλειας είναι μεγάλο έργο οι δε σχετικές κατασκευές επιβαρύνουν τους αρχαιολογικούς χώρους και άρα απαιτείται πάντοτε ιδιαίτερη φροντίδα. Σε πολλούς από τους επισκέψιμους χώρους λειτουργεί ήδη απλό σύστημα καταιωνισμού (Κνωσός). 

Στον αρχαιολογικό χώρο Δελφών υπάρχει μόνιμα εγκατεστημένο πυροσβεστικό όχημα το οποίο αγόρασε το ίδιο το ΥΠ.ΠΟ. (πειραματική εφαρμογή). Ο Δήμος δεν μπόρεσε να το αξιοποιήσει ιδρύοντας σώμα εθελοντών πυροσβεστών και το όχημα υπήχθει στην Πυροσβεστική Δύναμη 'Αμφισσας. 

Σε πολλούς χώρους οι οποίοι αποτελούν και δασικές περιοχές (Ακρόπολη Θάσου) εφαρμόζεται σε συνεργασία με τις δασικές υπηρεσίες σύστημα παθητικής πυροπροστασίας και δημιουργούνται αντιπυρικές ζώνες. 

Σε συνεργασία με την Διεύθυνση ΠΣΕΑ του Υπουργείου Εσωτερικών στέλνεται κατ' έτος κατάλογος επικινδύνων προς ανάφλεξη αρχαιολογικών χώρων και ζητιέται η παρουσία μονίμως πυροσβεστικού οχήματος ή η περιοδική επιτήρηση (το μέτρο αυτό δεν λειτούργησε για το 1998). 

'Οπως γίνεται αντιληπτό η πυροπροστασία των αρχαιολογικών χώρων δεν είναι ενιαία γιατί και η φυσιογνωμία των χώρων ποικίλει. 

Τέλος, πρέπει να αναφερθεί ότι εφέτος για τις περιοχές Ηπείρου (ΙΒ' ΕΠΚΑ) και Αιτωλοακαρνανίας (ΣΤ' ΕΠΚΑ) υιοθετήθηκε πρόγραμμα πολιτιστικής οργάνωσης, η οποία διαμόρφωσε σώμα εθελοντών από διάφορα μέρη του κόσμου για τον καθορισμό των αρχαιολογικών χώρων. Το ΥΠ.ΠΟ. συνέβαλε στα τροφεία και την παραμονή τους και το πρόγραμμα φαίνεται να εξελίχθηκε, ικανοποιητικά. 

Ο Υπουργός 

ΕΥΑΓΓΕΛΟΣ ΒΕΝΙΖΕΛΟΣ" 

9. Στην με αριθμό 705/30-7-98 ερώτηση δόθηκε με το υπ' αριθμ. ΥΠ.ΠΟ. /Γ.Υ./Κ.Ε./17/4-9-98 έγγραφο από τον Υπουργό Πολιτισμού η ακόλουθη απάντηση: 

"Απαντώντας στην με αριθμό 705/30.07.98 ερώτηση του Βουλευτή κ. Γεώργιου Καλού, σας γνωρίζουμε τα εξής: 

Το αρχαίο θέατρο της Ζέας (στον κήπο του Μουσείου Πειραιώς) βρίσκεται σε πολύ καλή κατάσταση. Ο χώρος είναι περιφραγμένος, καθαρός, επιμελέστατα αποψιλωμένος και πλαισιώνεται από τα αρχαία (αρχιτεκτονικά μέλη, σαρκοφάγοι και επιτύμβια μνημεία), που φυλάσσονται τακτοποιημένα κατά μήκος των δύο πλευρών του κήπου. Από το 1997 το θέατρο φωτίζεται τη νύχτα με ειδικό φωτισμό που εγκαταστάθηκε κατόπιν ειδικής μελέτης του Υ.ΠΕ.ΧΩ.ΔΕ. 

Στο σχεδιασμό της αρμόδιας Β' ΕΠΚΑ περιλαμβάνεται η ανάπλαση του χώρου του κήπου του Μουσείου καθώς και του παρακείμενου παλαιού Μουσείου (την επισκευή θα αναλάβει το Υ.ΠΕ.ΧΩ.ΔΕ.) σε χώρο πολιτιστικών εκδηλώσεων όπου κεντρική θέση και λειτουργία θα έχει το ελληνιστικό θέατρο, που είχε πάντα αποτελέσει ένα από τα κέντρα της πειραϊκής ζωής. Κεντρικό στοιχείο του σχεδίου αποτελεί η κατασκευή στοάς και μουσειακής αποθήκης κατά μήκος της νότιας πλευράς του χώρου (τα σχέδια έχουν ήδη από ετών εκπονηθεί 

  


 

  

Σελίδα 697 

από την Β' ΕΠΚΑ και εγκριθεί από το ΚΑΣ), που θα εξισορροπήσει αρχιτεκτονικώς και θα πλαισιώσει τον διαμορφούμενο πλέον ως κήπο χώρο, ενώ και θα εξωραϊσει την προς νότον - απέναντι ακριβώς στους θεατές του θεάτρου- όψη του, αποκρύπτοντας την ανήσυχη οπίσθια όψη των πολυκατοικιών της οδού Νεωσοίκων. 

Με τον τρόπο αυτό θα δημιουργηθεί και ο απαραίτητος χώρος για την αποθήκευση των γλυπτών που φυλάσσονται στο κτίριο του παλαιού Μουσείου, ένα μέρος των οποίων θα μπορούσε να εκτεθεί στο ανοιχτό τμήμα της στοάς. Με την απελευθέρωση του χώρου από τη λειτουργία του ως αποθήκη, το ανεξάρτητο -με μνημειώδη μάλιστα είσοδο από την οδό Φιλελλήνων- κτίριο του παλαιού Μουσείου, μετά από τις αναγκαίες επισκευές και μετασκευές, θα είναι πλέον δυνατόν, να αποτελέσει ένα χώρο πολιτιστικών εκδηλώσεων, εκθέσεων, διαλέξεων ακόμα και μικρών συναυλιών, που θα δώσουν, εφόσον το πολιτιστικό αυτό κέντρο λειτουργήσει συστηματικά και όχι ευκαιριακά, μια νέα διάσταση στις σχέσεις της πειραϊκής κοινωνίας με το Μουσείο. Την ίδια λειτουργία μπορεί να εξυπηρετήσει κατά τους θερινούς μήνες το θέατρο μετά την αποκατάσταση και στερέωση των σωζομένων τμημάτων και τη συμπλήρωση της προεδρίας και μιας ίσως ακόμη σειράς εδωλίων (η αναστήλωση του θεάτρου είναι ανέφικτη λόγω της πλήρους απουσίας των εδωλίων), έτσι ώστε να είναι δυνατή η πραγματοποίηση σ' αυτό εκδηλώσεων όπως διαλέξεις, επιστημονικά συμπόσια και φιλολογικές συναντήσεις ή ρεσιτάλ, που απευθύνονται σε λιγότερο ευρύ ακροατήριο. 

Ο Υπουργός 

ΕΥΑΓΓΕΛΟΣ ΒΕΝΙΖΕΛΟΣ" 

10. Στην με αριθμό 733/4.8.98 ερώτηση δόθηκε με το υπ' αριθμ. ΥΠ.ΠΟ/Γ.Υ./Κ.Ε/20/18.9.98 έγγραφο από τον Υπουργό Πολιτισμού η ακόλουθη απάντηση: 

"Απαντώντας στην 733/Ο4.Ο8.98 ερώτηση του Βουλευτή κ. Σταύρου Δήμα, σας γνωρίζουμε τα εξής: 

Το Αρχαιολογικό Μουσείο Σικυώνας βρίσκεται μέσα στον Αρχαιολογικό χώρο και αποτελεί χαρακτηριστικό παράδειγμα χρήσης ενός αρχαίου μνημείου (τμήματος Ρωμαϊκού Βαλακείου) ως Μουσείο. Δημιουργήθηκε το 1935-36 σύμφωνα με τη μελέτη αναστήλωσης και έκθεσης του Αναστάσιου Ορλάνδου. Το Μουσείο παραμένει κλειστό από τις αρχές της δεκαετίας του '8Ο εξαιτίας των φθορών που είχε υποστεί από τους σεισμούς του 1981 και μετά την επισκευή του, που ολοκληρώθηκε στα τέλη της δεκαετίας του '80, άρχισε το 1991 η πλήρης καταγραφή, η φωτογράφηση και μελέτη των αντικειμένων του Μουσείου προκειμένου να συνταχθεί η Μουσειολογική μελέτη. Στα προς έκθεση αντικείμενα περιλαμβάνονται ευρήματα των παλαιών ανασκαφών του χώρου καθώς και ευρήματα από πρόσφατες σωστικές ανασκαφές της Εφορείας κυρίως από νεκροταφεία και ταφικά σύνολα των γύρω περιοχών. Τα εκθέματα καλύπτουν όλες τις χρονολογικές περιόδους από τη Μυκηναϊκή εποχή έως τους παλαιοχριστιανικούς χρόνους. 

Η μελέτη επανέκθεσης, που ακολουθεί την αρχική έκθεση του Αναστ. Ορλάνδου λόγω των περιορισμών που θέτει το ίδιο το κτίριο, υποβλήθηκε στη ΔΙΠΚΑ για έγκριση στις 3.8.98 και αναμένεται η έκδοση της σχετικής Υπουργικής Απόφασης. 

Το Αρχαιολογικό Μουσείο της Αρχαίας Σικυώνας (Κοινότητα Βασιλικού - Δήμος Κιάτου) παραμένει τελείως κλειστό (από το 1985, μετά την τελευταία κλοπή που υπέστη. Είναι ένα από τα ελάχιστα μνημεία (ρωμαϊκό Βαλανείο) στην Ελλάδα που χρησιμοποιήθηκε ως Μουσείο. Το 1935-36 μετά από πρόταση του Αν. Ορλάνδου λειτούργησε για πρώτη φορά ως Μουσείο με την διαμόρφωση τριών αιθουσών σε εκθεσιακό χώρο. Στις αρχές της δεκαετίας του 1980 το κτίριο υπέστη ορισμένες βλάβες από τους σεισμούς που έπληξαν την περιοχή και επιδιορθώθηκε από την ΔΕΕΜ μερικώς ώστε να λειτουργεί. Μετά τις δύο κλοπές που ακολούθησαν μέσα στην ίδια δεκαετία (1983-1985) το Μουσείο παραμένει κλειστό. 

Το 1991 ξεκίνησαν επισκευές για την επαναλειτουργία του Μουσείου, όταν με πρόταση της Δ' ΕΠΚΑ συμπεριλήφθηκε στην χρηματοδότηση του έργου "Αξιοποίηση του Αρχαίου Θεάτρου Σικυώνας" η οποία προέκυψε από τα ΣΑΝΤ-ΣΠΑ Ο14-ΔΕ 1991 Ν. Κορινθίας μέσω της Κοινότητας Βασιλικού. 

Σταδιακά από το 1991 και έως το 1996 με την παραπάνω χρηματοδότηση καθώς και με ορισμένα χρήματα από τον ετήσιο προγραμματισμό της Δ' ΕΠΚΑ πραγματοποιήθηκαν οι εξής εργασίες: 

Αντικατάσταση και αποκατάσταση κεράμων στέγης Μουσείου και Αποθήκης μετά από τον θρυμματισμό από χαλάζι των ήδη τοποθετηθέντων κατά την επισκευή της στέγης του Μουσείου, αντικατάσταση ή αποκατάσταση σιδηρών κιγκλιδωμάτων παραθύρων Μουσείου, αντικατάσταση της εξωτερικής θύρας του Αρχαιολογικού Μουσείου και της αποθήκης, συντήρηση -επένδυση του μωσαϊκού δαπέδου του Μουσείου, κατασκευή νέων προθηκών Μουσείου και συντήρηση των υπαρχουσών παλαιοτέρων στο Μουσείο, επιχρωματισμός ξύλινης στέγης του Μουσείου, τοποθέτηση συναγερμού, συμπλήρωση των φωτιστικών του Μουσείου, αντικατάσταση - επισκευή βάθρων των αγαλμάτων του Μουσείου, αντικατάσταση υδρορροών στέγης Μουσείου, προμήθεια καθισμάτων (6), αντικατάσταση και συμπλήρωση ραφιών της αποθήκης του Μουσείου (ντέξιον), αγορά 500 ξύλινων κιβωτίων για την τοποθέτηση αρχαιολογικού υλικού (όστρακα από τις ανασκαφές - κεραμικό υλικό) στις αποθήκες, αντικατάσταση και συντήρηση σεναζιού περίφραξης εξωτερικού χώρου Μουσείου, αγορά computer για την καταγραφή των αντικειμένων. 

Η Δ' ΕΠΚΑ κατά την πενταετία αυτή συμπεριλάμβανε στους κατ' έτος προγραμματισμούς της το έργο επανέκθεσης του Αρχαιολογικού Μουσείου Σικυώνας και από τον προϋπολογισμό της διέθετε κατ' έτος μέρος του για πρόσληψη εποχικού προσωπικού (ενός ή δύο αρχαιολόγων, ενός συντηρητού και δύο εργατών) το οποίο υπό την εποπτεία αρχαιολόγου και συντηρητή της Εφορείας εργάστηκε για καταγραφή, τοποθέτηση, καθαρισμό και συντήρηση των αντικειμένων του Μουσείου και της Αποθήκης του. 

Κατά το έτος 1996 έγινε η συντήρηση του κεραμικού υλικού για την έκθεση, μεταφέρθηκε το υλικό που υπήρχε (χάλκινα και κεραμικά αντικείμενα) για τη συντήρηση στο Μουσείο Κορίνθου, έγινε καταγραφή των εκ μεταφοράς από Κόρινθο αντικειμένων του Μουσείου και φωτογραφήθηκε μεγάλο μέρος των αντικειμκένων της έκθεσης. 

Το 1998 με τη βοήθεια αρχιτέκτονος του ΤΑΠ έγινε σύνταξη της μελέτης για την επανέκθεση του Αρχαιολογικού Μουσείου που περιλαμβάνει ορισμένες επισκευές του κτιρίου και τον τρόπο παρουσίασης των ευρημάτων του Αρχαιολογικού χώρου και των σωστικών ανασκαφών της περιοχής - καθώς και όλα τα κατασκευαστικά σχέδια των προθηκών και του όλου υλικού που απαιτείται για την παρουσίαση της έκθεσης. Η μελέτη της Επανέκθεσης του Μουσείου της Σικυώνας εγκρίθηκε με την ΥΠΠΟ/ΑΡΧ/Α2/Φ21/41226/2560/20.8.98 Απόφαση. 

Παράλληλα με τη σύνταξη της μελέτης και σε συνεργασία με τη Νομαρχία Κορινθίας στην οποία έχει διατεθεί από τη Γεν. Γραμματεία της Περιφέρειας Ανατολικής Πελοποννήσου το ποσό των 200.000.000 δρχ. (αρχαιολογικός χώρος - θέατρο - Μουσείο κλπ) υπάρχει σχέδιο προγραμματικής σύμβασης ΥΠΠΟ- ΤΑΠ - Νομαρχίας για να προωθηθεί άμεσα η υλοποίηση της Επανέκθεσης του Αρχαιολογικού Μουσείου καθώς και η διαμόρφωση του αρχαιολογικού χώρου και του αρχαίου θεάτρου. 

Β. Η Δ' ΕΚΠΑ εκτελεί τις σωστικές ανασκαφικές έρευνες εκτός του αρχαιολογικού χώρου και σε όλη την περιοχή. Σχετικά με τις ανασκαφές στον Αρχαιολογικό χώρο και στο Θέατρο της Αρχαίας Σικυώνας, έχω απαντήσει με αφορμή τις 3450/18.4.97 και 1915/8.10.97 ερωτήσεις των κυρίων Βουλευτών Αναστάση Παπαληγούρα και Σταύρου Δήμα αντίστοιχα. 

Ο Υπουργός 

ΕΥΑΓΓΕΛΟΣ ΒΕΝΙΖΕΛΟΣ" 

11. Στην με αριθμό 853/6-8-98 ερώτηση δόθηκε με το υπ' 

  


 

  

Σελίδα 698 

αριθμ. TKE/Φ2/18815/18-9-98 έγγραφο από τον Υφυπουργό Εσωτερικών, Δημόσιας Διοίκησης και Αποκέντρωσης η ακόλουθη απάντηση: 

"Σε απάντηση της ερώτησης 853/6-81998 που κατέθεσε στη Βουλή ο Βουλευτής κ. Ιωάννης Λαμπρόπουλος και όσον αφορά το ερώτημα, ως προς το πως κατανεμήθηκαν τα πυροσβεστικά αεροσκάφη κατά την περίοδο ταυτόχρονης εκδήλωσης πυρκαγιών σε Μεσσηνία και Αρκαδία, σας πληροφορούμε τα εξής: 

Η κατανομή των αεροσκαφών έγινε σε σχέση αφ' ενός με την έκταση και τη σοβαρότητα των προς την αντιμετώπιση πυρκαγιών και δεύτερον σε σχέση με την αποτελεσματικότητα που εκτιμήθηκε ότι θα έχει η επέμβασή τους με κριτήριο, μεταξύ άλλων τη μορφολογία του εδάφους. 

Στη Μεσσηνία και ιδιαίτερα στον Ταϋγετο με μορφολογία του εδάφους καθιστούσε ιδιαίτερα δύσκολη, κατ' επανάληψή, την από αέρος πυρόσβεση. Ενδεικτικό της κατάστασης αυτής είναι η αναποτελεσματική προσπάθεια και του ρωσικού αεροσκάφους Ιλιούσιν στην περιοχή. 

Σε ό,τι αφορά στο αίτημα παροχής βοήθειας από τις χώρες της Ε.Ε. -και όχι μόνο- αποφασίσθηκε μεν εγκαίρως αλλά όπως είναι γνωστό η διαδικασία αποστολής είναι σχετικά χρονοβόρα (4-5 ημέρες) ενώ σε κάποιες περιπτώσεις όπως για παράδειγμα Ισπανία και Πορτογαλία δεν υπήρξε ανταπόκριση λόγω αντιμετώπισης αναλόγων προβλημάτων (πυρκαγιών) στο έδαφός τους. 

Ο Υφυπουργός 

ΣΤ. ΜΠΕΝΟΣ" 

12. Στην με αριθμό 856/6-8-98 ερώτηση δόθηκε με το υπ' αριθμ. ΥΠ.ΠΟ./ Γ.Υ./Κ.Ε./24/18-9-98 έγγραφο από τον Υπουργό Πολιτισμού η ακόλουθη απάντηση: 

"Απαντώντας στην 856/06.08.98 ερώτηση του Βουλευτή κ. Νικόλαου Κατσαρού, σας γνωρίζουμε τα εξής: 

Οι αποζημιώσεις για τις απαλλοτριώσεις για την αποκάλυψη του Αρχαίου θεάτρου Λάρισας (700.000.000 δρχ.) καταβλήθηκαν εγκαίρως και αμέσως, με ειδική χρηματοδότηση και κατά απόλυτη προτεραιότητα. 

Το θέμα των συμπληρωματικών αποζημιώσεων εκκρεμεί στο ΤΑΠ για έγκριση και παρακατάθεση της οριστικής τιμής μονάδος. Σημειώνεται ότι η καταβολή αποζημιώσεων από το ΤΑΠ για απαλλοτριώσεις αντιμετωπίζεται στο πλαίσιο του κάθε φορά εγκεκριμένου προϋπολογισμού του Ταμείου και με ρυθμούς ανάλογους με την πορεία των εσόδων. 

Ο Υπουργός 

ΕΥΑΓΓΕΛΟΣ ΒΕΝΙΖΕΛΟΣ" 

13. Στην με αριθμό 911/7-8-98 ερώτηση δόθηκε με το υπ' αριθμ. ΥΠ.ΠΟ./Γ.Υ./Κ.Ε./26/4-9-98 έγγραφο από τον Υπουργό Πολιτισμού η ακόλουθη απάντηση: 

"Απαντώντας στην 911/7.8.98 ερώτηση του Βουλευτή κ. Νικόλαου Κατσαρού, σας γνωρίζουμε τα εξής: 

Το ανασκαφικό έργο στην Περραιβική Τρίπολη (Πύθιο - 'Αζωρο - Σαραντάπορο) έχει ενταχθεί στο Πρόγραμμα Δράσης της αρμόδιας Εφορείας για το 1998 με το ποσόν των 16.000.000 δρχ. 

Ο Υπουργός 

ΕΥΑΓΓΕΛΟΣ ΒΕΝΙΖΕΛΟΣ" 

14. Στις με αριθμό 917-924/7-8-98, 985-994/4-8-98 και 1041/1072/11-8-98 ερωτήσεις δόθηκε με το υπ' αριθμ. 31448/16-9-98 έγγραφο από τον Υφυπουργό Εσωτερικών, Δημόσιας Διοίκησης και Αποκέντρωσης η ακόλουθη απάντηση: 

"Σε απάντηση των ερωτήσεων 917-924/7-8-98, 985-994/4-8-98 και 1041/1072/11-8-98 που κατατέθηκαν στη Βουλή των Ελλήνων από το Βουλευτή κ. Σ. Παπαδόπουλο και αναφέρονται στο πιο πάνω θέμα, σας στέλνουμε συνημμένα πίνακες έργων υδρεύσεων, τα οποία εκτελούνται στο Ν. Δράμας στα πλαίσια του ΠΕΠ Αν. Μακεδονίας - Θράκης και της ΣΑΝΑ/1, προς ενημέρωσή σας. 

Ο Υφυπουργός 

Λ. ΠΑΠΑΔΗΜΑΣ" 

Σημ.: Τα σχετικά έγγραφα ευρίσκονται στο αρχείο της Δ/νσης Κοινοβουλευτικού Ελέγχου (Τμήμα Ερωτήσεων). 

15. Στην με αριθμό 1077/11-8-98 ερώτηση δόθηκε με το υπ' αριθμ. 1096191/4799-6/0016/4-9-98 έγγραφο από τον Υφυπουργό Οικονομικών η ακόλουθη απάντηση: 

"Σε απάντηση της 1077/11-8-98 ερώτησης που κατατέθηκε στη Βουλή των Ελλήνων από το Βουλευτή κ. Σπήλιο Σπηλιωτόπουλο και αναφέρεται στην εφαρμογή των διατάξεων της παρ. 8 του άρθρου 2 του ν. 2336/95 για το Νομό Αχαϊας, σας γνωρίζουμε τα παρακάτω: 

Με τις διατάξεις της παρ. 8 του άρθρου 2 του ν. 2336/95 για τις σεισμόπληκτες περιοχές των Νομών Μεσσηνίας, Ηλείας, Αχαϊας, Κοζάνης και Γρεβενών οι οφειλές προς Ο.Ε.Κ. και Ε.Κ.Τ.Ε. που λήγουν μετά την 30.4.94 μετατοπίζονται χρονικά κατά τρία (3) έτη. 

Οι οφειλές αυτές είναι απαιτήσεις της Ε.Κ.Τ.Ε. και παραμένουν προς είσπραξη στην Ε.Κ.Τ.Ε. Δεν έχει δηλαδή ανατεθεί η είσπραξή τους στις Δημόσιες Οικονομικές Υπηρεσίες (Δ.Ο.Υ.). 

Με το αριθμ. 194/1998 πρακτικό του Νομικού Συμβουλίου του Κράτους του οποίου ζητήθηκε η γνώμη για την εφαρμογή και άλλων σχετικών διατάξεων (άρθρο 9 ν. 1849/89 και 36 παρ. 2 ν. 2224/94) που αφορούν το Νομό Μεσσηνίας και αναφέρονται σε οφειλές που έχουν βεβαιωθεί στις αρμόδιες Δ.Ο.Υ. του Νομού, έγινε δεκτό ότι οι Δ.Ο.Υ. στις οποίες έχουν βεβαιωθεί οι σχετικές οφειλές θα πρέπει να προχωρήσουν σε λογιστικό αναπροσδιορισμό ώστε το αρχικά βεβαιωθέν ποσό να μειωθεί κατά το ποσό που αναλογεί στους υπολογισθέντες τόκους υπερημερίας και το οποίο δεν οφείλεται από τους δανειολήπτες σύμφωνα με τους νόμους αυτούς. Στο πρακτικό αυτό δεν ορίζονται οι Νομοί του Κράτους στους οποίους έχουν εφαρμογή οι διατάξεις των Νόμων αυτών αλλά αυτοί ορίζονται ρητά στις ίδιες διατάξεις. 

Το παραπάνω πρακτικό το οποίο εγκρίθηκε από τον Υπουργό Οικονομικών είναι υποχρεωτικά αποδεκτό από τη Διοίκηση. 

Από τα παραπάνω αναφερόμενα προκύπτει ότι το θέμα της εφαρμογής των διατάξεων της παρ. 8 του άρθρου 2 του ν. 2336/95 πρέπει να αντιμετωπιστεί από την Ε.Κ.Τ.Ε. και η μή αναγραφή του Ν. Αχαϊας στην απάντηση επί της αριθ. 5218/3.3.98 ερώτησης που κατέθεσε στη Βουλή ο Βουλευτής Δημ. Γεωργακόπουλος δεν επηρεάζει την εφαρμογή της διάταξης και του πρακτικού του Ν.Σ.Κ. 

Ο Υφυπουργός 

ΓΕΩΡΓΙΟΣ ΔΡΥΣ" 

16. Στην με αριθμό 1101/12-8-98 ερώτηση δόθηκε με το υπ'αριθμ. ΤΚΕ/Φ-2/18813/18-9-98 έγγραφο από τον Υφυπουργό Εσωτερικών, Δημόσιας Διοίκησης και Αποκέντρωσης η ακόλουθη απάντηση: 

"Σε απάντηση της ερώτησης με αριθμό 1101/12-8-98 που κατέθεσαν στη Βουλή οι Βουλευτές κύριοι Ευάγγελος Μπασιάκος και Σάββας Τσιτουρίδης και σε ό,τι αφορά τη Γενική Γραμματεία Πολιτικής Προστασίας, αναφορικά με το θέμα των πυρκαγιών του περασμένου διμήνου, σας πληροφορούμε τα εξής: 

Ο ρόλος της Γενικής Γραμματείας Πολιτικής Προστασίας, σύμφωνα με τον ιδρυτικό της νόμο ν. 2344/1995 έγκειται (άρθρο 4 παρ. 2), στο σχεδιασμό, την οργάνωση και τον συντονισμό της πολιτικής της Χώρας σε θέματα πρόσληψης, ενημέρωσης και αντιμετώπισης των φυσικών ή τεχνολογικών καταστροφών ή άλλων και γενικά στο συντονισμό της πολιτικής της χώρας σε θέματα πρόσληψης, ενημέρωσης και αντιμετώπισης των φυσικών ή τεχνολογικών καταστροφών ή άλλων και γενικά στο συντονισμό των ενεργειών του δημοσίου 

  


 

  

Σελίδα 699 

και ιδιωτικού δυναμικού για την εξασφάλιση της απαραίτητης ετοιμότητας της Χώρας στην αντιμετώπιση των καταστροφικών αυτών. 

Το Συντονιστικό Διϋπουργικό 'Οργανο (Σ.Δ.Ο.) συνήλθε φέτος για πρώτη φορά στις 15 Ιουνίου, σε προγραμματισμένη τακτική συνεδρίαση. 'Εκτοτε συνεδρίασε άλλες πέντε φορές (5/7, 27/7, 3/8, 4/8 και 6/8) προκειμένου να αντιμετωπίσει τις όλως ιδιαίτερες και εξαιρετικές συνθήκες που αντιμετώπισε, κατά τη διάρκεια του Ιουλίου και του Αυγούστου, η Χώρα λόγω των πυρκαγιών. 

Το Σ.Δ.Ο. λειτούργησε για πρώτη φορά πέρυσι και η ενακτήρια συνεδρίασή του έγινε στις 19-5-97. 

Η κήρυξη περιοχών σε κατάσταση εκτάκτου ανάγκης (άρθρο 9 ν. 2344/95) αλλά και η εφαρμογή σχεδίων οργάνωσης και δράσης σε καταστάσεις ανάγκης, όπως η απαγόρευση πρόσβασης στα δάση, αποφασίζεται από το Γενικό Γραμματέα Πολιτικής Προστασίας, σε περίπτωση τοπικών καταστροφών, ύστερα από εισήγηση του Νομάρχη. Η κήρυξη σε κατάσταση έκτακτης ανάγκης των περιοχών που επλήτοντο από πυρκαγιές έγινε, όταν ζητήθηκε από τους οικείους Νομάρχες. 

Το αίτημα για βοήθεια προς τρίτες χώρες έγινε εγκαίρως, μόλις διαπιστώθηκε η ανεπάρκεια των εθνικών μέσων, προκειμένου να αντιμετωπισθεί η όλως ιδιαίτερη κατάσταση που επικρατούσε στη Χώρα τις πρώτες μέρες του Αυγούστου. Της διαδικασίας επιλήφθηκε μάλιστα ο ίδιος ο Πρωθυπουργός μέσω προσωπικών επαφών που είχε με ομολόγους των ευρωπαϊκών κρατών, ώστε να επιτευχθεί η ταχύτερη και καλύτερη αντιμετώπιση των αιτημάτων για συνδρομή. 

Η ταχύτητα και η αποτελεσματικότητα με τις οποίες επιτεύχθη ο έλεγχος και η κατάσβεση των πολλαπλών πυρκαγιών που ξέσπασαν μέσα στο δίμηνο Ιουλίου-Αυγούστου συνηγορεί στην ορθότητα της επιλογής της Κυβέρνησης για αλλαγή του δασοπυροσβεστικού συστήματος της Χώρας, η επιτυχία του θα πρέπει να κριθεί με βάση τις ειδικές συνθήκες που επικράτησαν τη φετινή θερινή περίοδο και όχι με τα συνήθη μέτρα, εφόσον στόχος είναι η αντικειμενική αξιολόγηση του συστήματος αυτού. 

Ο Υφυπουργός 

ΣΤ. ΜΠΕΝΟΣ" 

17. Στην με αριθμό 1102/12-8-98 ερώτηση δόθηκε με το υπ'αριθμ. TKE/Φ2/18798/18-9-98 έγγραφο από τον Υφυπουργό Εσωτερικών, Δημόσιας Διοίκησης και Αποκέντρωσης η ακόλουθη απάντηση: 

"Σε απάντηση της ερώτησης με αριθμό 1102/12-8-98 που κατέθεσε στη Βουλή ο Βουλευτής κ. Νικόλαος Τσιαρτσιώνης και αναφορικά με το Κέντρο Επιχειρήσεων της Γενικής Γραμματείας Πολιτικής Προστασίας, σας πληροφορούμε τα εξής: 

Το Σύστημα Διαχείρισης Καταστάσεων Εκτάκτου Ανάγκης (ΣΔΙΚΕΑ) έχει ολοκληρωθεί και έχουν διατεθεί τετρακόσια εκατομμύρια (400.000.000) δραχμές για δημιουργία κέντρων επιχειρήσεων πολιτικής προστασίας στις 13 περιφέρειες και στις 54 Νομαρχιακές Αυτοδιοικήσεις του Κράτους και τον απαραίτητο εξοπλισμό τους. 

Η διασύνδεση του Κέντρου Επιχειρήσεων Πολιτικής Προστασίας με τους λοιπούς φορείς, τις περιφέρειες και τις Ν.Α. μέσω ΟΤΕ και δορυφορικών ζεύξεων βρίσκεται σε εξέλιξη και αναμένεται να ολοκληρωθεί στο άμεσο μέλλον. 

Το όλο δίκτυο θα έχει, όταν τεθεί πλήρως σε λειτουργία, πολύ μεγάλο βαθμό αξιοπιστίας με πολλαπλή εναλλακτικότητα και κάλυψη όλου του ελλαδικού χώρου με φωνή, δεδομένα και εικόνα από τον τόπο της καταστροφής. 

Σε ό,τι αφορά στη στελέχωση της Γενικής Γραμματείας Πολιτικής Προστασίας, σας γνωρίζουμε ότι για μεν το επιστημονικό προσωπικό έχει κινηθεί η διαδικασία προς το ΑΣΕΠ πρόσληψής του, για δε τη στελέχωση του Κέντρου Επιχειρήσεων έχουν τοποθετηθεί μέχρι στιγμής τρεις (3) Αξιωματικοί του Πυροσβεστικού Σώματος, και δύο (2) του Στρατού Ξηράς εκ των οποίων ο ένας Ανώτατος ως Δ/τής του Κέντρου Επιχειρήσεων. Μέχρι τέλος Οκτωβρίου αναμένεται και η τοποθέτηση του υπολοίπου προσωπικού από το Πολεμικό Ναυτικό, την Πολεμική Αεροπορία και το Λιμενικό Σώμα, οπότε και θα λειτουργεί με πλήρη επάνδρωση και καθ' όλο το εικοσιτετράωρο. 

Ο Υφυπουργός 

ΣΤ. ΜΠΕΝΟΣ" 

18. Στην με αριθμό 1105/12-8-98 ερώτηση δόθηκε με το υπ'αριθμ. 30427/9-9-98 έγγραφο από τον Υφυπουργό Eσωτερικών, Δημόσιας Διοίκησης και Αποκέντρωσης η ακόλουθη απάντηση: 

"Σε απάντηση της ερώτησης 1105/12-8-98 που κατέθεσαν οι Βουλευτές κύριοι Γ. Καρασμανής και Ν. Τσιαρτσιώνης και σε συνέχεια της από 31/8/98 απάντησης του Υπουργείου Εμπορικής Ναυτιλίας σας γνωρίζουμε ότι πέραν της γενομένης αποθήκευσης και μέχρι 31/8/98 ουδεμία εργασία έχει γίνει. 

Ο Υφυπουργός 

Λ. ΠΑΠΑΔΗΜΑΣ" 

19. Στην με αριθμό 1119/13-8-98 ερώτηση δόθηκε με το υπ'αριθμ. 30457/9-9-98 έγγραφο από τον Υφυπουργό Eσωτερικών, Δημόσιας Διοίκησης και Αποκέντρωσης η ακόλουθη απάντηση: 

"Σε απάντηση της ερώτησης 1119/13-8-98 που κατέθεσαν οι Βουλευτές κύριοι Α. Τασούλας και Β. Μπούτας, που αφορά την καταστροφή του πάρκου "Οασις" στο Δήμο Ηγουμενίτσας από το Λιμενικό Ταμείο, σας πληροφορούμε ότι, όπως μας ενημέρωσε η Περιφέρεια Ηπείρου, η φερόμενη καταστροφή έγκειται στην κοπή ενός και μόνο δένδρου ενώ καμία άλλη επέμβαση δεν έγινε στον Περιβάλλοντα χώρο, ούτε στο Πάρκο ούτε και στον αιγιαλό και παραλία. Η απόφαση για την ενεργοποίηση της νέας εισόδου που οδηγεί στον παλαιό Λιμένα εξωτερικού, έγινε με σύμφωνη γνώμη των συναρμοδίων Τοπικών Υπηρεσιών, με μοναδικό γνώμονα την διευκόλυνση του επιβατικού κοινού και την αποσυμφόρηση της πόλης από το μεγάλο αριθμό οχημάτων που εισέρχονται και εξέρχονται από την πόλη. Οι ενέργειες αυτές του Λιμενικού Ταμείου Ηγουμενίτσας έδωσαν λύση στο μεγαλύτερο ίσως πρόβλημα που απασχολούσε την πόλη, έργο το οποίο αναγνώρισαν όλοι οι εκπρόσωποι των φορέων της πόλης σε ειδική σύσκεψη που έγινε στις 18-8-97 στα γραφεία του Λιμενικού Ταμείου. 

Ο Υφυπουργός 

Λ. ΠΑΠΑΔΗΜΑΣ" 

20. Στην με αριθμό 1120/13-8-98 ερώτηση δόθηκε με το υπ'αριθμ. ΑΠΔ1/Γ/Φ98/15616/9-9-98 έγγραφο από την Υπουργό Aνάπτυξης η ακόλουθη απάντηση: 

"Σε απάντηση της ως άνω ερώτησης 1120/13.8.98 που κατέθεσε στη Βουλή των Ελλήνων ο Βουλευτής κ. Λεωνίδας Κουρής, σας πληροφορούμε τα εξής: 

Οι εργασίες στην Λ. Μεσογείων και συγκεκριμένα από την διασταύρωση με την οδό Δήμητρας και προς την κατεύθυνση των Αθηνών, άρχισαν στις 15.7.98, κατόπιν αναπροσαρμογής του χρονοδιαγράμματος κατασκευής, έτσι ώστε να προκληθεί η μικρότερη δυνατή όχληση της κυκλοφορίας, δεδομένου ότι προς το τέλος Ιουλίου και τον Αύγουστο οι κυκλοφοριακοί φόρτοι είναι μειωμένοι. 

Η φύση του έργου απαιτεί αρχικώς την εκσκαφή της τάφρου, στην συνέχεια την τοποθέτηση και συγκόλληση του χαλύβδινου αγωγού και την εκτέλεση ειδικών μη καταστροφικών ελέγχων και τέλος την επίχωση και αποκατάσταση της ασφάλτου. 

Μέχρι την 13.8.98, είχε εκσκαφεί τάφρος μήκους 1545μ., με παράλληλη εκτέλεση των προαναφερθέντων φάσεων εργασιών, με αποτέλεσμα την απόδοση στην κυκλοφορία τμήματος μήκους 1065 μέτρων και την παραμονή τμήματος ανοικτής τάφρου μήκους 480 μέτρων. 

Από τα 1065 μέτρα που απεδόθησαν στην κυκλοφορία, περίπου 400 μέτρα είχαν ασφαλτοστρωθεί με την πρώτη 

 

 

  

Σελίδα 700 

στρώση ασφάλτου, ενώ το υπόλοιπο μήκος, περίπου 665 μέτρων, είχε επιχωθεί μέχρι την άνω επιφάνεια της ασφάλτου. 

Τα μέτρα ασφαλείας, καθ' όλη τη διάρκεια των εργασιών, ήταν απολύτως ικανοποιητικά. 

Σε ό,τι αφορά την διευκόλυνση των διακινουμένων, η Τροχαία Αγίας Παρασκευής είχε ενημερωθεί και ανταποκρίθηκε διαθέτοντας το απαραίτητο προσωπικό στις ώρες αιχμής στην φάση των εργασιών. 

Οι εργασίες στην Λ. Μεσογείων θα συνεχιστούν μέχρι και την διασταύρωση με την οδό Ρόδων (800 μέτρα από την πλατεία Αγ. Παρασκευής, προς την Αθήνα) και θα ολοκληρωθούν πλήρως στο τμήμα αυτό μέχρι το τέλος Σεπτεμβρίου. Οι εργασίες στην ευρύτερη περιοχή της πλατείας Αγ. Παρασκευής, ολοκληρώθηκαν στις 2.9.98. 

Η Υπουργός 

Β. ΠΑΠΑΝΔΡΕΟΥ" 

21. Στην με αριθμό 1384/9-8-98 ερώτηση δόθηκε με το υπ'αριθμ. 1105620/94/16-9-98 έγγραφο από τον Υπουργό Oικονομικών η ακόλουθη απάντηση: 

"Σε απάντηση του από 20-8-98 εγγράφου σας, σχετικά με την 1384/19-8-98 ερώτηση που κατέθεσε η Βουλευτής κ. Πόπη Φουντουκίδου αναφορικά με τα λειτουργικά προβλήματα και την αύξηση των οργανικών θέσεων της ΔΟΥ Αριδαίας σας γνωρίζουμε τα εξής: 

1. Το Υπουργείο Οικονομικών γνωρίζει τα λειτουργικά προβλήματα των ΔΟΥ και καταβάλλει συνεχείς προσπάθειες για την ταχεία και αποτελεσματική αντιμετώπιση αυτών, με τη λήψη διαφόρων διοικητικών και νομοθετικών μέτρων και την υλοποίηση προγραμμάτων διοικητικού και μηχανολογικού εκσυγχρονισμού όλων των Υπηρεσιών του Υπουργείου (κατάρτιση νέου οργανισμού και κανονισμού λειτουργίας των Υπηρεσιών του Υπουργείου, μηχανολογικό εξοπλισμό αυτών και μηχανογράφηση των εργασιών τους με την εγκατάσταση ολοκληρωμένων πληροφοριακών συστημάτων όπως το TAXIS κ.λπ.). 

2. Το θέμα της αναδιοργάνωσης (εσωτερικής δομής-διάρθρωσης, ανακατανομής των οργανικών θέσεων κλπ.), και της λειτουργίας γενικά των ΔΟΥ και των λοιπών Υπηρεσιών του Υπουργείου Οικονομικών, θα αντιμετωπιστεί συνολικά σε νέα βάση με το νέο οργανισμό του Υπουργείου που καταρτίζεται και θα εκδοθεί σύντομα. Για την κατάρτιση αυτού θα ληφθούν υπόψη: 

α) Οι σημερινές σχετικές ανάγκες και προβλήματα κάθε Υπηρεσίας (όγκος εργασιών, μηχανογράφηση ή μη των εργασιών αυτής κλπ.). 

β) Οι υφιστάμενες υπηρεσιακές δυνατότητες (Υφιστάμενες οργανικές θέσεις και προσωπικό συνολικά, σε σχέση με τις Υπηρεσίες που πρέπει να στελεχωθούν κλπ.). 

3. Στο πλαίσιο της παραπάνω οργανωτικής αναδιάρθρωσης, θα γίνει συνολική αναδιάταξη-ανακατανομή των οργανικών θέσεων και του προσωπικού του Υπουργείου Οικονομικών μεταξύ των Υπηρεσιών αυτού, ώστε να καταστεί αποτελεσματικότερη η λειτουργία των Υπηρεσιών και να παρέχονται καλύτερες υπηρεσίες στους πολίτες. Για το σκοπό αυτό γίνεται μελέτη, επεξεργασία και ανάλυση των σχετικών στοιχείων, για την αντικειμενικότερη-δικαιότερη ανακατανομή του προσωπικού του Υπουργείου στις Υπηρεσίες αυτού, ανάλογα με τις ειδικότερες ανάγκες κάθε Υπηρεσίας, στο πλαίσιο του υφιστάμενου συνολικού αριθμού οργανικών θέσεων προσωπικού και υπηρετούντων υπαλλήλων (κατά κατηγορία, κλάδο και ειδικότητα). 

4. Ειδικότερα για την ΔΟΥ Αρκαδαίας, σας γνωρίζουμε ότι σήμερα υπηρετούν σ' αυτή δεκατρείς (13) υπάλληλοι. Από την οργανική σύνθεση της ανωτέρω ΔΟΥ προβλέπεται να υπηρετούν δέκα τέσσερις (14) υπάλληλοι. Εξάλλου η έλλειψη προσ/κού στον εφοριακό κλάδο ανερχόμενη σε ποσοστό περίπου 20% καθιστά αδύνατη την κάλυψη του συνόλου των προβλεπομένων οργανικών θέσεων. 

Παρ' όλα αυτά με την ολοκλήρωση των προσλήψεων του τελευταίου διαγωνισμού προβλέπεται η ενίσχυση με προσωπικό της ανωτέρω ΔΟΥ λαμβανομένου υπόψη και του περιορισμού του Νόμου που προβλέπει μία πρόσληψη για κάθε πέντε αποχωρούντες υπαλλήλους. 

Ο Υπουργός 

Γ. ΠΑΠΑΝΤΩΝΙΟΥ" 

22. Στην με αριθμό 1400/20-8-98 ερώτηση δόθηκε με το υπ'αριθμ. ΤΚΕ/Φ2/18812/18-9-98 έγγραφο από τον Υφυπουργό Εσωτερικών, Δημόσιας Διοίκησης και Αποκέντρωσης η ακόλουθη απάντηση: 

"Σε απάντηση της ερώτησης με αριθμό 1400/20-8-98 που κατέθεσε στη Βουλή ο Βουλευτής κ. Νικόλαος Κατσαρός, σχετικά με την εντοπιότητα για την πρόσληψη εποχιακού προσωπικού, σας πληροφορούμε ότι, η εντοπιότητα ισχύει για τους μόνιμους κατοίκους της επαρχίας στην περιφέρεια της οποίας θα εκτελεστούν οι εργασίες προτιμομένων μεταξύ αυτών των μονίμων κατοίκων του Δήμου ή της Κοινότητας στο οποίο θα εκτελεστούν οι εργασίες. Επομένως γίνεται αντιληπτό ότι η εντοπιότητα υπάρχει όχι στην 'Εδρα της Υπηρεσίας ή του Οργανισμού ή της Επιχείρησης όπως αναφέρεται στην ανωτέρω ερώτηση αλλά στον τόπο όπου γίνονται οι εργασίες για τους ανωτέρω φορείς. 

Ο Υφυπουργός 

ΣΤ. ΜΠΕΝΟΣ" 

23. Στην με αριθμό 1407/20-8-98 ερώτηση δόθηκε με το υπ'αριθμ. 1105619/99/16-9-98 έγγραφο από τον Υπουργό Οικονομικών η ακόλουθη απάντηση: 

"Σε απάντηση του από 20-8-98 εγγράφου σας, σχετικά με την 1407/20-8-98 ερώτηση, που κατέθεσε ο Βουλευτής κ. Ν. Τσιαρτσιώνης, σας γνωρίζουμε τα εξής: 

Βασικός στόχος της φορολογικής πολιτικής του Υπουργείου Οικονομικών μέσα στα πλαίσια της ασκούμενης από την Κυβέρνηση δημοσιονομικής πολιτικής είναι η δίκαιη κατανομή των φορολογικών βαρών και η προστασία του εισοδήματος των φορολογουμένων. 

Οι αλλαγές που πρόκειται να γίνουν πάντα στα πλαίσια υλοποίησης της κυβερνητικής πολιτικής και δημοσιονομικής εξυγίανσης μελετώνται αρμοδίως χωρίς να έχουν ληφθεί ακόμη οριστικές αποφάσεις. 

Τα έσοδα του Τακτικού Προϋπολογισμού παρουσίασαν στο 7μηνο του 1998 ρυθμό αύξησης 14,9% έναντι του αντίστοιχου χρονικού διαστήματος του προηγουμένου οικονομικού έτους. Τα έσοδα αυτά συνίστανται από τα έσοδα που εισπράττονται μέσω Δ.Ο.Υ. και Τελωνείων και εκείνα που εμφανίζονται μέσω Υπολόγου Συμψηφισμών. Τα τελευταία αφορούν κυρίως μη φορολογικά έσοδα, αποτελούν μόνο το 7% περίπου των συνολικών εσόδων του τακτικού προϋπολογισμού και ο ρυθμός αύξησής τους ανήλθε στε 31,5%. Τα έσοδα που εισπράττονται μέσω ΔΟΥ και Τελωνείων (93% των συνολικών εσόδων) παρουσίασαν ρυθμό αύξησης 13,8%, ο οποίος κρίνεται ιδιαίτερα θετικός και αντανακλά τις προσπάθεις που καταβάλλονται από τις υπηρεσίες του Υπ. Οικονομικών, για την είσπραξη των προβλεπομένων εσόδων. 

'Οσον αφορά τα έσοδα από ΦΠΑ σας πληροφορούμε ότι τα έσοδα ΦΠΑ τελωνείων δεν αποτελούν "τον ουσιαστικότερο δείκτη" δεδομένου ότι κατά πρώτον αποτελούν το 32% περίπου των συνολικών εσόδων ΦΠΑ και δεύτερον τα τελωνεία εισπράττουν ειδικές κατηγορίες ΦΠΑ όπως των εισαγομένων από χώρες εκτός Ευρωπαϊκής Ενωσης προϊόντων, καθώς και εκείνων που επιβάλλεται ειδικός φόρος κατανάλωσης (καύσιμα, καπνός, οινοπνευματώδη κλπ.). Ο ΦΠΑ που εισπράττεται από τις ΔΟΥ αποτελεί το 68% περίπου των συνολικών εσόδων του φόρου αυτού, αφορά πλήθος υπηρεσιών και προϊόντων (τόσο των εγχωρίως παραγομένων όσο και των εισαγομένων από χώρες της Ευρωπαϊκής Ενωσης) και στο 7μηνο τρέχοντος οικονομικού έτους παρουσίασαν σημαντικό ρυθμό αύξησης 14,8%. 

 

 

  

Σελίδα 701 

Τα έσοδα από ΦΠΑ Τελωνείων κατά το 7μηνο 1/1-31/7/98 κινήθηκαν πράγματι με ρυθμό 6,07%. Το γεγονός αυτό οφείλεται κυρίως στη σημαντική μείωση της φορολογητέας βάσης για την επιβολή του ΦΠΑ στα πετρελαιοειδή προϊόντα, κάτι που είχε ως συνέπεια τη μείωση κατά 2,6% των εισπράξεων από το φόρο αυτό στο χρονικό διάστημα που προαναφέραμε. 

Ενδεικτικά σημειώνεται ότι, παρά την αλλαγή της ισοτιμίας του εθνικού νομίσματος, η φορολογητέα βάση για την επιβολή του ΦΠΑ στις 31/10/97 στο πετρέλαιο θέρμανσης ήταν 46.356 δραχμές/χιλιόλιτρο, ενώ σήμερα (28-8-98) αυτή διαμορφώνεται στις 28.321 δραχμές/χιλιόλιτρο. Ανάλογες διαφορές παρουσιάζονται και στη φορολογητέα βάση των λοιπών πετρελαιοειδών προϊόντων, γεγονός που οφείλεται στη σημαντική πτώση των τιμών του πετρελαίου στη διεθνή αγορά. 

'Οσον αφορά τα αναφερόμενα ποσοστά είναι πραγματικά και κατά συνέπεια η θετική πορεία εκτέλεσης του προϋπολογισμού σ' ό,τι αφορά το σκέλος των εσόδων για το 7μηνο επιβεβαιώνεται απολύτως. 

Επισημαίνουμε επίσης ότι ο τρόπος (μέθοδος) υπολογισμού του ποσοστού (σύγκριση με τα αντίστοιχα του προηγούμενου έτους στοιχεία) είναι πάγιος και ως προς τα έσοδα Προϋπολογισμού και ως προς τα μη φορολογικά (μερίσματα κλπ.). 

Συνεπώς δεν πρόκειται για τεχνητή ή πλασματική εικόνα. 

Ο Υπουργός 

Γ. ΠΑΠΑΝΤΩΝΙΟΥ" 

24. Στην με αριθμό 1420/20-8-98 ερώτηση δόθηκε με το υπ'αριθμ. Γ2β/3155/8-9-98 έγγραφο από τον Υφυπουργό Υγείας και Πρόνοιας η ακόλουθη απάντηση: 

"Απαντώντας στην ερώτηση 1420/20-8-98 που κατέθεσε στη Βουλή των Ελλήνων ο Βουλευτής κ. Δ. Σιούφας, αναφορικά με το ΚΕΠΕΠ Καρδίτσας, σας γνωρίζουμε τα ακόλουθα: 

1. Λεπτομερής μελέτη εκσυγχρονισμού των εγκαταστάσεων και αποπεράτωσης της νέας πτέρυγας βρίσκεται στις υπηρεσίες του ΚΕΠΕΠ Καρδίτσας και έχει αρχίσει η διαδικασία που προβλέπεται για την εκτέλεση του έργου. Για το έργο έχει εξασφαλισθεί ποσό 250.000.000 δρχ. 

2. Ο εξοπλισμός ιδιαίτερα σε αναπηρικά αμαξίδια, θα εμπλουτισθεί άμεσα αφού έχει ξεκινήσει η διαδικασία προμήθειάς τους. 

3. Ο εξοπλισμός του φυσικοθεραπευτηρίου βρίσκεται στη διαδικασία της προμήθειας και έχει γίνει η προκήρυξη μιας (1) θέσης του κλάδου ΤΕ Εργοθεραπείας ενώ γίνεται η προσπάθεια για την κάλυψη των θέσεων των φυσιοθεραπευτών. 

4. Με την Δ1γ/12995/1.7.98 απόφαση του Υπουργείου Υγείας και Πρόνοιας έχει ζητηθεί από το ΑΣΕΠ η προκήρυξη πλήρωσης θέσεων τακτικού προσωπικού για προνοιακά ιδρύματα, μεταξύ των οποίων αρκετές θέσεις διαφόρων ειδικοτήτων προβλέπονται και για υπηρεσίες του ΠΙΚΠΑ. 

Σημειώνεται ότι μετά τη ψήφιση του νομοσχεδίου "Ανάπτυξη του Εθνικού Συστήματος Κοινωνικής Φροντίδας και άλλες διατάξεις", θα αναθεωρηθεί άμεσα ο οργανισμός όλων των ΚΕΠΕΠ και θα ξεκινήσει η διαδικασία πρόσληψης του απαραίτητου προσωπικού που προβλέπεται στο νομοσχέδιο, ιδιαίτερα σε ειδικότητες που σχετίζονται με το σύγχρονο τρόπο φροντίδας παιδιών με ειδικές ανάγκες. 

5. Η νέας πτέρυγα θα αυξήσει τον λειτουργικό χώρο του ΚΕΠΕΠ κατά 30% και ο καινούριος τρόπος φροντίδας, που έχει ήδη ξεκινήσει, θα δώσει την δυνατότητα κάποια από τα παιδιά να κινηθούν σε προστατευμένες κατοικίες και κάποια σε κατάλληλα για την κατάστασή τους κέντρα. Η αύξηση του λειτουργικού χώρου θα δώσει τη δυνατότητα δημιουργίας επί μέρους μονάδων στο ΚΕΠΕΠ, που θα εξυπηρετούν την καλύτερη φροντίδα και τους στόχους αποκατάστασης καθενός από τους περιθαλπτομένους. 

Ο Υφυπουργός 

Θ. ΚΟΤΣΩΝΗΣ" 

25. Στην με αριθμό 1479/21-8-98 ερώτηση δόθηκε με το υπ' αριθμ. 109854/3323/80011/16-9-98 έγγραφο από τον Υφυπουργό Οικονομικών η ακόλουθη απάντηση: 

"Σε απάντηση της 1479/21-8-1998 ερώτησης που κατέθεσε στη Βουλή ο Βουλευτής κ. Βασ. Κεδίκογλου και διαβιβάσθηκε σε μας με το από 21-8-1998 έγγραφο της Βουλής σχετικά με την κληρονομία της Βασιλικής Τασούλα, σας γνωρίζουμε τα εξής, όσον αφορά το δικής μας αρμοδιότητας θέμα: 

Η Βασιλική Κων. Τασούλα, με την από 3-3-1963 ιδιόγραφη διαθήκη της, που δημοσιεύθηκε με το αριθ. 269/29-1-1981 πρακτικό του Πρωτοδικείου Αθηνών, άφησε όλη την περιουσία της στο Ελληνικό Δημόσιο, με την υποχρέωση να ιδρύσει μ' αυτή Πρότυπη Γεωργική Σχολή για εκπαίδευση των αγροτοπαίδων στις ενδεικνυόμενες και επιβαλλόμενες από επιστημονική και οικονομική άποψη καλλιέργειες. 

Η περιουσία του κληρ/τος αυτού αποτελείται από δεκατέσσερα αστικά οικόπεδα, σε τρία από τα οποία υπάρχουν πεπαλαιωμένες οικοδομές, δεκατρία αγροτεμάχια και μία δασώδη έκταση. 

'Ολα ευρίσκονται στην Κοινότητα ΑσμήνιΙστιαίας Ευβοίας. 

Από τα ανωτέρω αγροτεμάχια είχε επιλεγεί από την διαθέτιδα το εις θέση "Αγία Ελένη" παραθαλάσσιο συνολικής έκτασης 182 στρεμμάτων για την ίδρυση της Γεωργικής Σχολής, επίσης η ίδια είχε εκδηλώσει την επιθυμία "ει δυνατόν" η οικία της στο Ασμήνι να χρησιμοποιηθεί για τον σκοπό αυτό ως κτίριο. 

Για την εκτέλεση του σκοπού αυτού απευθυνθήκαμε στο Υπουργείο Γεωργίας και στο Υπουργείο Εθνικής Παιδείας και Θρησκευμάτων, ώστε να προσδιορισθεί, κατ' εφαρμογή των διατάξεων του άρθρου 49 Α.Ν. 2039/39, το ως εκ του σκοπόύ αρμόδιο Υπουργείο, για την εκτέλεση του παραπάνω έργου. 

Μετά από αλληλογραφία με τα δύο Υπουργεία, το Υπουργείο Γεωργίας μας γνώρισε με το 71769/8-11-1984 έγγραφό του, ότι είναι αρμόδιο για την ίδρυση της Πρότυπης Γεωργικής Σχολής. 

Με αυτά τα δεδομένα εκδόθηκε το από 28-3-1996 Π.Δ/γμα, με το οποίο υπήχθη η περιουσία του κληρ/τος Κούλας Τασούλα στην άμεση διαχείριση του Υπουργείου Οικονομικών και ορίσθηκε με την τελευταία παράγραφό του, το Υπουργείο Γεωργίας, ως συναρμόδιο για την ίδρυση της Γεωργικής Σχολής στο Ασμήνι Ευβοίας, προς ικανοποίηση της βούλησης της διαθέτιδας, η οποία προστατεύεται με το άρθρο 109 του Συντάγματος. 

Το Υπουργείο Γεωργίας μας γνώρισε, με το 367732/18-12-97 έγγραφό του, ότι κρίνει σκόπιμο να ξεκινήσει εκπαιδευτικές δραστηριότητες, δηλ. την ίδρυση Τεχνικής Επαγγελματικής Σχολής στο Ν. Ευβοίας, αξιοποιώντας το κληρ/μα Τασούλα, από το προσεχές σχολικό έτος και την αναπαλαίωση της παλαιάς διόροφης οικίας για να στεγασθεί προσωρινά η ΤΕΣ Οπωροκηπευτικών μέχρι να κατασκευασθεί το κύριο εκπαιδευτικό συγκρότημα της ΤΕΣ-ΚΕΓΕ. 

Στη συνέχεια μας γνώρισε, με το 299427/6-3-98 έγγραφό του, ότι προέβη στις απαραίτητες ενέργειες, ώστε το έργο με την ονομασία "Δημιουργία Κέντρου Πληροφορικής-Εκπαίδευσης αγροτών -ΤΑΣΟΥΛΑ- στην Εύβοια, να ενταχθεί σε σχετική ΣΑΕ 1998, στο Πρόγραμμα Δημοσίων Επενδύσεων, αρχικού προϋπ/σμού 100 εκατ. δραχμών. 

Το Υπουργείο Γεωργίας, ως συναρμόδιο Υπουργείο, έχει την αποκλειστική αρμοδιότητα να ενεργήσει τις προκαταρκτικές εργασίες, για την υλοποίηση του παραπάνω έργου, ήτοι σύνταξη μελέτης κλπ. και μόνο με την ολοκλήρωση των εργασιών αυτών, θα ενημερωθεί η Υπηρεσία μας ώστε να προβεί στη διάθεση των απαιτουμένων πιστώσεων. 

Συνεπώς, αρμόδιο ν' απαντήσει στο ερώτημα σχετικά με την σύνταξη μελέτης για την αποκατάσταση του κτιρίου κληρ/τος Τασούλα είναι το Υπουργείο Γεωργίας. 

Ο Υφυπουργός 

ΓΕΩΡΓΙΟΣ ΔΡΥΣ" 

26. Στην με αριθμό 1803/27-8-98 ερώτηση δόθηκε με το 



 

  

Σελίδα 702 

υπ' αριθμ. 31710/17-9-98 έγγραφο από τον Υφυπουργό Εσωτερικών, Δημόσιας Διοίκησης και Αποκέντρωσης η ακόλουθη απάντηση: 

"Απαντώντας στην ερώτηση 1803/27-8-98 του Βουλευτή κ. Λ. Παπαγεωργόπουλου, σας πληροφορούμε ότι τόσο από τις διατάξεις του άρθρου 32 Ν. 2508/97 όσο και από τις γενικές διατάξεις, προβλέπεται η αρμοδιότητα του ΑΣΕΠ να ελέγχει τις παντός είδους προσλήψεις, μονιμοποιήσεις κλπ. είτε κατόπιν καταγγελιών, είτε αυτεπάγγελτα, ακόμα και μετά τη δημοσίευση των σχετικών πράξεων στην Εφημερίδα της Κυβέρνησης. 

Κατόπιν αυτού και εφόσον το ΑΣΕΠ, έχει επιληφθεί της συγκεκριμένης κατάταξης 11 ατόμων στο Δήμο Ιστιαίας με τις προαναφερόμενες διατάξεις κα έχει ακυρώσει τη σχετική διαδικασία, το Υπουργείο είναι υποχρεωμένο να δεχθεί και εφαρμόσει στις περαιτέρω ενέργειές του την οποιαδήποτε απόφαση του Ανωτάτου αυτού Οργάνου. 

Ο Υφυπουργός 

Λ. ΠΑΠΑΔΗΜΑΣ" 

27. Στην με αριθμό 1087/12-8-98 ερώτηση δόθηκε με το υπ' αριθμ. ΥΠ.ΠΟ/ΓΥ/ΚΕ 32/18-9-98 έγγραφο από τον Υπουργό Πολιτισμού η ακόλουθη απάντηση: 

"Απαντώντας στην 1087/12-8-1998 ερώτηση των Βουλευτών κυρίων Ορέστη Κολοζώφ και Μπάμπη Αγγουράκη, σας γνωρίζουμε τα εξής: 

Στο ζήτημα της εκδήλωσης του Κάλβιν Κλάιν στο Ηρώδειο έχω αναφερθεί σε ανακοίνωσή μου (12-8-98) την οποία επισυνάπτω. 

Ο Υπουργός 

ΕΥΑΓΓΕΛΟΣ ΒΕΝΙΖΕΛΟΣ" 

Σημ: Τα σχετικά έγγραφα ευρίσκονται στο αρχείο της Διεύθυνσης Κοινοβουλευτικού Ελέγχου (Τμήμα Ερωτήσεων). 

28. Στην με αριθμό 1090/12-8-98 ερώτηση δόθηκε με το υπ' αριθμ. 30708/ΔΕ-4580/17-9-98 έγγραφο από τον Υφυπουργό Εθνικής Οικονομίας η ακόλουθη απάντηση: 

"Σε απάντηση της ερώτησης 1090/12-8-98 που κατατέθηκε στη Βουλή των Ελλήνων από τον Βουλευτή κ. Π. Ψωμιάδη, και αφορά την γέφυρα της Ποτίδαιας και τη ολοκλήρωση του οδικού άξονα Θεσ/νίκης- Καλλικράτειας του Ν. Χαλκιδικής, σας πληροφορούμε ότι: 

α) Γέφυρα Ποτίδαιας έχει εγκριθεί η χωροθέτηση του άξονα. 'Εχουν εκτελεσθεί και αξιολογηθεί οι γεωτρήσεις. 'Εχει εγκριθεί η προμελέτη των προσβάσεων και είναι υπό έγκριση η προμελέτη της γέφυρας. 'Εχει υποβληθεί και είναι υπό έγκριση η μελέτη περιβαλλοντικών επιπτώσεων. 'Εχει συνταχθεί η οριστική μελέτη των προσβάσεων. Το έργο έχει εγγραφεί στη ΣΑΕ 071/2 με κωδ. αριθμό 9871510 με τα εξής οικονομικά στοιχεία: 

προϋπολογισμός 1.920.000.000 δρχ. 

πίστωση 1998 497.000.000 δρχ και 

επίκειται η δημοπράτησή του. 

β) Οδικός άξονας Θεσ/νίκης-Καλλικράτειας. Από τις 25/9/96 υπάρχει εγκατεστημένη εργολαβία προϋπολογισμού 6.776.726.000 δρχ. η οποία παρουσίασε καθυστέρηση εξ αιτίας διαδοχικών αναβολών στην έκδοση δικαστικής απόφασης για την αποζημίωση των απαλλοτριώσεων. Λόγω του μεγάλου ύψους της δαπάνης των απαλλοτριώσεων εγγράφτηκε το αριθμ. 9871518 ενάριθμο προϋπολογισμού 7.000.000.000 δρχ. στην 1η τροποποίηση της ΣΑΕ 071/2, από το οποίο, μετά την έκδοση της αριθμ. 18135/14-7-98 δικαστικής απόφασης που δημοσιεύθηκε στις 10/8/98 έχει ήδη απορροφηθεί το ποσό των 4.851.000.000 δρχ. για παρακατάθεση αποζημιώσεων. 'Ηδη έχουν ολοκληρωθεί οι διαδικασίες για την καταβολή του υπολοίπου εγκεκριμένου ποσού και προωθούνται οι διαδικασίες για την εξασφάλιση των απαιτουμένων πιστώσεων για την ολοκλήρωση των αποζημιώσεων. 

'Επειτα από τα παραπάνω ανασυντάχθηκε το χρονοδιάγραμμα εκτέλεσης των εργασιών του έργου με σκοπό να καλυφθούν κατά το δυνατόν οι καθυστερήσεις. 

Με βάση το νέο χρονοδιάγραμμα το καλοκαίρι του 1999 θα δοθούν πρόσθετες λωρίδες κυκλοφορίας ώστε να διευκολυνθεί η κίνηση των οχημάτων κατά τη θερινή περιόδο. 

Ο Υφυπουργός 

ΧΡΗΣΤΟΣ ΠΑΧΤΑΣ" 

29. Στην με αριθμό 1385/19-8-98 ερώτηση δόθηκε με το υπ' αριθμ. ΥΠ.ΠΟ./Γ.Υ/Κ.Ε./35/17-9-98 έγγραφο από τον Υπουργό Πολιτισμού η ακόλουθη απάντηση: 

"Απαντώντας στην 1385/19-8-1998 ερώτηση του Βουλευτή κ. Λεωνίδα Κουρή, σας γνωρίζουμε τα εξής: 

Ο θερινός κινηματογράφος Αίγλη έχει χαρακτηρισθεί ως διατηρητέο μνημείο (ΥΑ ΥΠΠΟ/ΔΙΛΑΠ/Γ/3294/52923/29-10-92, ΦΕΚ Β' 20-11 Η αρμόδια Υπηρεσία του ΥΠ.ΠΟ έχει εγκρίνει πρόσφατη μελέτη αποκατάστασης για την επαναλειτουργία του κινηματογράφου (ΥΠΠΟ / 26236 / ΔΠΚΑΝΜ / 1190 /18-6-98). Χαρακτηρισμένο νεώτερο μνημείο είναι και το Ζάππειο Μέγαρο (ΥΑ Α/Φ31/54283/6200πε/9-6-1997, ΦΕΚ Α' 632/6-7-1977). 

'Οπως φάνηκε από σχετική αυτοψία, οικοδομικές εργασίες γίνονται στο προκαιρού καμμένο κτίριο (παλαιό ζαχαροπλαστείο Αίγλη), η πρόσβαση στο εσωτερικό του οποίου δεν ήταν δυνατή λόγω των προστατευόμενων μεταλλικών κιγκλιδωμάτων που το φράζουν. Το συγεκριμένο όμως κτίσμα δεν είναι χαρακτηρισμένο Νεότερο Μνημείο από το ΥΠ.ΠΟ. 

Ο χώρος προστατεύεται στο σύνολό του από το Υ.ΠΕ.ΧΩ.ΔΕ. 

Ο Υπουργός 

ΕΥΑΓΓΕΛΟΣ ΒΕΝΙΖΕΛΟΣ" 

30. Στην με αριθμό 1505/21-8-98 ερώτηση δόθηκε με το υπ' αριθμ. Α5/4755/16-9-98 έγγραφο από τον Υφυπουργό Υγείας και Πρόνοιας η ακόλουθη απάντηση: 

"Απαντώντας στην ερώτηση 1505/21-8-98 που σας κατέθεσαν οι Βουλευτές κύριοι Αποστόλης Τασούλας και Ορέστης Κολοζώφ, σχετικά με το ανωτέρω θέμα, σας γνωρίζουμε τα ακόλουθα: 

Το Υπουργείο μας μελετά το όλο θέμα της αύξησης των ιατρικών επισκέψεων και πράξεων. 

'Ηδη έχει συσταθεί και λειτουργεί στο Κεντρικό Συμβούλιο Υγείας, η Επιτροπή Κοστολόγησης ιατρικών πράξεων, η οποία ασχολείται και την ανακοστολόγηση αυτών και σύντομα θα περατώσει το έργο της. 

Σε ό,τι αφορά την αύξηση των ιατρικών επισκέψεων, έχει γίνει σχετική πρόταση στο Υπουργείο Εθνικής Οικονομίας. 

Μετά την έγκριση της αναπροσαρμογής των αμοιβών των ιατρικών επισκέψεων από το Υπουργείο Εθνικής Οικονομίας, θα γίνουν οι απαραίτητες ενέργειες για την προώθηση του σχετικού Π.Δ/τος βάσει του άρθρου 29 του Α.Ν. 1565/39. 

Ο Υφυπουργός 

ΕΜΜΑΝΟΥΗΛ ΣΚΟΥΛΑΚΗΣ" 

31. Στην με αριθμό 1530/24-8-98 ερώτηση δόθηκε με το υπ' αριθμ. ΥΠ.ΠΟ/Γ.Υ./Κ.Ε./38/17-9-98 έγγραφο από τον Υπουργό Πολιτισμού η ακόλουθη απάντηση: 

"Απαντώντας στην με αριθμό 1530/24-8-1998 ερώτηση του Βουλευτή κ. Πέτρου Κουναλάκη, σας γνωρίζουμε τα εξής: 

Το Μουσείο Ασιατικής Τέχνης ιδρύθηκε το 1927 ως Σινοϊαπωνικό Μουσείο Γρηγορίου Μάνου. Το 1973 μετονομάστηκε σε Μουσείο Ασιατικής Τέχνης καθώς η συλλογή του εμπλουτίστηκε με νέα σημαντική δωρεά αποτελούμενη από 450 αντικείμενα Συλλογής Ν. Χατζηβασιλείου. Σήμερα το Μουσείο απαριθμεί πάνω από 11.000 αντικείμενα από τα οποία περίπου 10.000 προέρχονται από τη Συλλογή. Γ. Μάνου ενώ τα υπόλοιπα προέρχονται από άλλες μικρότερες συλλογές. Τα αντικείμενα του Μουσείου έχουν αρχαιολογική αλλά και ευρύτερη ιστορική-πολιτισμική σημασία, αφού καλύπτουν χρο-

 

 

  

Σελίδα 703 

νολογιακό φάσμα από τα τέλη του 11ου π.Χ. έως και τις αρχές του 20ου αιώνα. Γεωγραφικά αντιπροσωπεύουν περιοχές χωρών της Ασίας (Κίνα, Θιβέτ, Ιαπωνία Κορέα, Ινδία, Πακιστάν) και τις Νοτιοανατολικής Ασίας (Νεπάλ, Σιάμ, Καμπότζη). 

Για την επαναλειτουργία και επανέκθεση του Μουσείου Ασιατικής Τέχνης, μετά τη χρήση του κτιρίου για τη διάσκεψη κορυφής της ΕΟΚ το 1992 παραχωρήθηκε από την ΚΕΔ το κτίριο των Παλαιών Ανακτόρων Αγ. Μιχαήλ και Γεωργίου στο ΥΠ.ΠΟ (απόφαση 277/117/9314/132/ 12-1-95). 

Για την επανεγκατάσταση του Μουσείου διατίθενται η δυτική πτέρυγα του ισογείου οι α' και β' όροφοι και η ανατολική πτέρυγα του υπογείου του κτιρίου (οι υπόλοιποι χώροι έχουν παραχωρηθεί από το ΥΠ.ΠΟ. στο Δήμο για άλλες χρήσεις). 

Με την απόφαση ΔΙΠΚΑ/Φ21/30947/15121/17-1-96 συγκροτήθηκε ομάδα εργασίας για την εκπόνηση μελέτης επανέκθεσης του Μουσείου Ασιατικής Τέχνης. Η ομάδα εργασίας αποτελούμενη από αρχαιολόγους του ΥΠ.ΠΟ., αρχιτέκτονες και μουσειολόγους εργάζεται εντατικά για την κατάρτιση της μελέτης επανέκθεσης (Μουσειογραφικής και Μουσειολογικής) του Μουσείου Ασιατικής Τέχνης, για έκριση από το ΚΑΣ, ενώ ήδη τα πολυπληθή αντικείμενα του Μουσείου καταγράφονται και συντηρούνται προκειμένου να εκτεθούν. 'Οπως γίνεται αντιληπτό η συγκεκριμένη μελέτη και η υλοποίησή της θα απαιτήσουν τον ανάλογο χρόνο εφ' όσον πρόκειται για την έκθεση ενός τόσο μεγάλου αριθμού πολύτιμων αντικειμένων από πορσελάνη, γυαλί, μέταλο, πάπυρο ξύλο κλπ. 

Ο Υπουργός 

ΕΥΑΓΓΕΛΟΣ ΒΕΝΙΖΕΛΟΣ" 

32. Στην με αριθμό 1794/27-8-98 ερώτηση δόθηκε με το υπ' αριθμ. ΥΠ.ΠΟ./Γ.Υ./Κ.Ε./44/17-9-98 έγγραφο από τον Υπουργό Πολιτισμού η ακόλουθη απάντηση: 

"Απαντώντας στην με αριθμό 1794/27-8-1998 ερώτηση της Βουλευτού κ. Στέλλας Αλφιέρη, σας γνωρίζουμε τα εξής: 

Το ΥΠ.ΠΟ έχει έντονο και συστηματικό ενδιαφέρον για τη μελέτη, καταγραφή και διάσωση των παραδοσιακών επαγγελμάτων (για παράδειγμα, η υλοποίηση και χρηματοδότηση για το 1998 εκπαιδευτικού προγράμματος σχετικού με την καλαθοπλεκτική). Η δυνατότητα κήρυξης των αμαξών ως "κινητών-διατηρητέων μνημείων" θα εξετασθεί από την αρμόδια Υπηρεσία αφού ολοκληρωθεί η διαδικασία καταγραφής και αξιολόγησής τους (σε συνεργασία με την αρμόδια Εφορεία Νεοτέρων Μνημείων). 

Ο Υπουργός 

ΕΥΑΓΓΕΛΟΣ ΒΕΝΙΖΕΛΟΣ" 

33. Στην με αριθμό 1877/1-9-98 ερώτηση δόθηκε με το υπ' αριθμ. 31680/17-9-98 έγγραφο από τον Υφυπουργό Εσωτερικών, Δημόσιας Διοίκησης και Αποκέντρωσης η ακόλουθη απάντηση: 

"Σε απάντηση της με αριθμό 1877/1-9-98 ερώτησης, που κατέθεσαν οι Βουλευτές κύριοι Νικ. Γκατζής και Αχ. Κανταρτζής, σχετικά με την καταβολή, στο Δήμο Ιωλκού, Νομού Μαγνησίας, του επιπλέον ποσού της διπλάσιας οικονομικής ενίσχυσης που δικαιούνται λόγω συνένωσης του με το ν. 1622/96, σας πληροφορούμε, ότι, σύντομα το Υπουργείο θα καταβάλει το εν λόγω ποσό. 

Ο Υφυπουργός 

Λ. ΠΑΠΑΔΗΜΑΣ" 

34. Στην με αριθμό 1942/2-9-98 ερώτηση δόθηκε με το υπ' αριθμ. 31681/17-9-98 έγγραφο από τον Υφυπουργό Εσωτερικών, Δημόσιας Διοίκησης και Αποκέντρωσης η ακόλουθη απάντηση: 

"Σε απάντηση της με αριθμό 1942/2-9-98 ερώτησης, που κατέθεσε ο Βουλευτής κ. Πετ. Τατούλης, σχετικά με τη λήψη μέτρων για την επίλυση του προβλήματος της καθυστέρησης καταβολής των οφειλόμενων ποσών, προς τους Προέδρους πολλών Κοινοτήτων του Νομού Αρκαδίας, τα οποία αφορούν έξοδα παράστασης, σας πληροφορούμε ότι, τα έξοδα παράστασης καταβάλλονται με βάση τα τακτικά έσοδα των Κοινοτήτων, κι επομένως η καταβολή τους είναι θέμα αρμοδιότητας της κάθε Κοινότητας. Το Υπουργείο δεν έχει τη νομική και οικονομική δυνατότητα καταβολής τους. 

Ο Υφυπουργός 

Λ. ΠΑΠΑΔΗΜΑΣ" 

35. Στην με αριθμό 1958/9-9-98 ερώτηση δόθηκε με το υπ' αριθμ. 75818/787/0092/16-9-98 έγγραφο από τον Υφυπουργό Οικονομικών η ακόλουθη απάντηση: 

"Απαντούμε στην ερώτηση 1958/9-9-1998, που κατέθεσαν στη Βουλή οι Βουλευτές κύριοι Θεοδ. Γεωργιάδης, Ιωάννης Κουράκης, Αν Σαατσόγλου, Δημ. Τσετινές, Λεων. Τζανής, Παντ. Τσερτικίδης, Παν. Φωτιάδης και Παν. Κουρουμπλής και σας πληροφορούμε ότι με διάταξη που περιλαμβάνεται σε σχέδιο νόμου, που προωθείται, ρυθμίζεται το θέμα της αύξησης των χορηγιών των Προέδρων Κοινοτήτων που συνενώθηκαν σε Δήμους. 

Ο Υφυπουργός 

ΝΙΚ. ΧΡΙΣΤΟΔΟΥΛΑΚΗΣ" 

36. Στην με αριθμό 1963/3-9-98 ερώτηση δόθηκε με το υπ' αριθμ. 75819/788/0099/17-9-98 έγγραφο από τον Υφυπουργό Οικονομικών η ακόλουθη απάντηση: 

"Απαντούμε στην ερώτηση 1963/3-9-1998, που κατέθεσαν στη Βουλή οι Βουλευτές κύριοι Στρ. Κόρακας, Μπ. Αγγουράκης, Νικ. Γκατζής, Αχιλ. Κανταρτζής, Δημ. Κωστόπουλος, Μ. Μπόσκου, Ευαγ. Μπούτας, Στ. Παναγιώτου και Απ. Τασούλας και σας πληροφορούμε τα εξής: 

1) 'Υστερα από μελέτη όλων των αιτημάτων των αγωνιστών Εθνικής Αντίστασης από ειδική ομάδα εργασίας που λειτούργησε στο Υπουργείο Οικονομικών, ψηφίστηκε ο ν. 2320/95, με τον οποίο επαναχορηγήθηκαν οι συντάξεις που προβλέπονταν από το άρθρο 27 του ν. 1813/88 (άρθρο 6 ν. 2320/1995). 

Η επαναχορήγηση περιορίστηκε μόνο στα πρόσωπα στα οποία καταβάλλονταν οι συντάξεις αυτές καθώς και στα πρόσωπα για τα οποία είχαν εκδοθεί πράξεις ή αποφάσεις των αρμοδίων οργάνων. 

'Ηδη το Υπουργείο Οικονομικών προωθεί διάταξη για χορήγηση σύνταξης και σε εκείνους τους αγωνιστές - συνταξιούχους του ΟΓΑ των οποίων οι αιτήσεις είχαν υποβληθεί στο Γ.Λ.Κ. μέχρι την έναρξη ισχύος του ν. 1976/91 και για τις οποίες δεν είχε εκδοθεί πράξη κανονισμού σύνταξης. 

2) Τα θέματα της αποκατάστασης των αγωνιστών της Εθνικής Αντίστασης και των αναπήρων και θυμάτων του εμφυλίου πολέμου, ως προς το συνταξιοδοτικό τους σκέλος έχουν αντιμετωπισθεί με τις διατάξεις των νόμων 1543/1985, 1813/1988, 1863/1989 και πρόσφατα με τον ν. 2320/1995. Αν δεν αναλογισθεί κανείς τις ιδιαιτερότητες που εμπεριείχαν από τη φύση τους τα θέματα αυτά, ότι το διάστημα που μεσολάβησε από τότε που έλαβαν χώρα τα γεγονότα (Αντίσταση - Εμφύλιος πόλεμος) μέχρι την ψήφιση των ανωτέρω νομοθετημάτων, ήταν ιδιαίτερα μεγάλο με ό,τι τούτο συνεπάγεται (απώλεια - καταστροφή στοιχείων και αρχείων, επιβάρυνση της υγείας των ενδιαφερομένων και λόγω του διαδραμόντος χρόνου κλπ.) μπορεί βάσιμα να υποστηριχθεί, ότι αντιμετωπίστηκαν κατά τον καλύτερο δυνατό τρόπο, τόσο με τις προαναφερθείσες όσο και με τις λοιπές θεσπισθείσες διοικητικές διατάξεις. 

Ο Υφυπουργός 

ΝΙΚ. ΧΡΙΣΤΟΔΟΥΛΑΚΗΣ" 

37. Στην με αριθμό 2010/3-9-98 ερώτηση δόθηκε με το υπ' αριθμ. 2059426/6447/0022/16-9-98 έγγραφο από τον Υφυ-

 

 

  

Σελίδα 704 

πουργό Οικονομικών η ακόλουθη απάντηση: 

"Σε απάντηση της ερώτησης 2010/3-9-98, που κατέθεσε στη Βουλή των Ελλήνων ο Βουλευτής κ. Γ. Καρατζαφέρης, σας πληροφορούμε, από πλευράς δικής μας αρμοδιότητας, τα εξής: 

1.- Η Κυβέρνηση υλοποιώντας σχετική εξαγγελία της, προέβη στην αναμόρφωση του μισθολογίου των στελεχών των Ενόπλων Δυνάμεων, της Ελληνικής Αστυνομίας, του Πυροσβεστικού και του Λιμενικού Σώματος, εξαντλώντας όλα τα δυνατά περιθώρια του Κρατικού Προϋπολογισμού. 

Το προαναφερόμενο μισθολόγιο, που θεσπίσθηκε με τον ν. 2448/96 παρέχει ουσιαστικές αυξήσεις στα εν λόγω στελέχη. Ειδικότερα με το νέο μισθολογικό νόμο αντιμετωπίζονται οι ειδικές συνθήκες εργασίας του στρατιωτικού και αστυνομικού προσωπικού με τη θέσπιση μηνιαίου επιδόματος ειδικής απασχόλησης, το οποίο είναι συνάρτηση του χώρου, των συνθηκών και του τρόπου απασχόλησης του προσωπικού αυτού. 

Εξάλλου, με τις διατάξεις του άρθρου 18 του πρόσφατου συνταξιοδοτικού νόμου 2592/98 "Αναπροσαρμογή συντάξεων πολιτικών συνταξιούχων του δημοσίου, ρύθμιση συνταξιοδοτικών θεμάτων και άλλες διατάξεις" (ΦΕΚ 57 Α'), προβλέπονται πρόσθετες βελτιώσεις για το στρατιωτικό και αστυνομικό προσωπικό, από 1-1-1998. 

2.- Το θέμα της χορήγησης εκλογικής αποζημίωσης στο αστυνομικό προσωπικό, που απασχολείται με τη διεξαγωγή των εκλογών, ανάγεται κατ' αρχήν στην αρμοδιότητα του Υπουργείου Δημόσιας Τάξης. 

Ο Υφυπουργός 

ΝΙΚ. ΧΡΙΣΤΟΔΟΥΛΑΚΗΣ" 

38. Στην με αριθμό 686/29-7-98 ερώτηση δόθηκε με το υπ' αριθμ. Α1β/9628/15-9-98 έγγραφο από τον Υφυπουργό Υγείας και Πρόνοιας η ακόλουθη απάντηση: 

"Απαντώντας στην ερώτηση 686/29-7-98, που κατέθεσε στη Βουλή ο Βουλευτής κ. Γ. Καρατζαφέρης αναφορικά με την παροχή επείγουσας προνοσοκομειακής ιατρικής, σας γνωρίζουμε τα εξής: 

1. Με τα αριθμ. Α1α/9393/98 και Α1β/9631/98 έγγραφα του Υπουργείου μας διατάχθηκε η διενέργεια 'Ενορκης Διοικητικής Εξέτασης για τα θανατηφόρα τροχαία ατυχήματα που συνέβησαν στο Σχηματάρι και στην περιοχή το Γυθείου αντίστοιχα οι σχετικές εκθέσεις για τα οποία αναμένονται να υποβληθούν σύντομα στην υπηρεσία μας. 

2. Το ΕΚΑΒ, στα πλαίσια του Β' ΚΠΣ, προέβει στην προμήθεια 69 νέων Κινητών Μονάδων Επείγουσας Προνοσοκομειακής Ιατρικής. Σύμφωνα δε με το επιχειρησιακό πρόγραμμα και την οικονομοτεχνική μελέτη κατανομής και λειτουργία τους, που έχει εκπονηθεί από το ΕΚΑΒ, οι κινητές μονάδες προορίζονται να καλύψουν τα μεγάλα αστικά κέντρα και το εθνικό οδικό δίκτυο και απευθύνονται κυρίως σε ασθενείς πολυτραυματίες αλλά και σε ασθενείς με οξύ έμφραγμα του μυοκαρδίου, με οξεία αναπνευστική ανεπάρκεια καθώς και σε άλλες περιπτώσεις κατά την κρίση του γιατρού του ΕΚΑΒ. 

3. Οι κινητές αυτές μονάδες θα τοποθετηθούν ανά 50 περίπου ΚΜ στο Εθνικό Οδικό δίκτυο. Με τον τρόπο αυτό ο χρόνος παρέμβασης σε ένα τροχαίο ατύχημα να είναι περίπου 15 λεπτά. Ο ασθενής θα σταθεροποιείται και θα μεταφέρεται συγχρόνως στο νοσοκομείο το οποίο ιατρικώς θα υποστηρίζει τη λειτουργία της μονάδας και που είναι το πλησιέστερο στο σημείο του ατυχήματος. 

4. Η πλήρης ανάπτυξη των μονάδων αυτών και η άμεση παροχή οργανωμένων υπηρεσιών επείγουσας προνοσοκομειακής ιατρικής θα έχει σαν συνέπεια την ελάττωση της θνησιμότητας, του χρόνου νοσηλείας και της συχνότητας προσωρινής ή μόνιμης ανικανότητας και αναπηρίας καθώς και μείωση των αποτρέψιμων θανάτων. 

Ο Υφυπουργός 

ΜΑΝ. ΣΚΟΥΛΑΚΗΣ") 

ΠΡΟΕΔΡΕΥΩΝ (Παναγιώτης Σγουρίδης): Ευχαριστούμε, κύριε Γκατζή. 

Κύριοι συνάδελφοι, έχω την τιμή να ανακοινώσω στο Σώμα το δελτίο των επικαίρων ερωτήσεων της Παρασκευής 6 Νοεμβρίου 1998. 

Α. ΕΠΙΚΑΙΡΕΣ ΕΡΩΤΗΣΕΙΣ Πρώτου Κύκλου ('Αρθρο 130 παρ.2 και 3 Καν. Βουλής) 

1. Η με αριθμό 71/3.11.98 επίκαιρη ερώτηση του Βουλευτή του Πανελλήνιου Σοσιαλιστικού Κινήματος κ. Θεόδωρου Στάθη προς τον Υπουργό Δημόσιας Τάξης, σχετικά με την αποκατάσταση των αστυνομικών που τραυματίστηκαν κατά τη διάρκεια της επιχείρησης της οδού Νιόβης κλπ. 

2. Η με αριθμό 73/3.11.98 επίκαιρη ερώτηση του Βουλευτή της Νέας Δημοκρατίας κ. Ιωάννη Βαρβιτσιώτη προς τον Υπουργό Εξωτερικών, σχετικά με τη μη εκλογή της χώρας μας ως μη μόνιμου μέλους του Συμβουλίου Ασφαλείας. 

3. Η με αριθμό 85/4.11.98 επίκαιρη ερώτηση του Βουλευτή του Κομμουνιστικού Κόμματος Ελλάδος κ. Νικολάου Γκατζή προς τον Υπουργό Εργασίας και Κοινωνικών Ασφαλίσεων, σχετικά με τη ρύθμιση των οφειλών των επαγγελματοβιοτεχνών προς το Ταμείο Επαγγελματιών Βιοτεχνών Ελλάδος (ΤΕΒΕ) κλπ. 

4. Η με αριθμό 77/4.11.98 επίκαιρη ερώτηση της Βουλευτού του Συνασπισμού της Αριστεράς και της Προόδου κ. Μαρίας Δαμανάκη προς τον Υπουργό Υγείας και Πρόνοιας, σχετικά με την αντιμετώπιση του προβλήματος της διαβίωσης Κούρδων προσφύγων στην πλατεία Κουμουνδούρου. 

5. Η με αριθμό 81/4.11.98 επίκαιρη ερώτηση του Βουλευτή του Δημοκρατικού Κοινωνικού Κινήματος κ. Ιωάννη Αράπη προς τον Υπουργό Γεωργίας, σχετικά με την καταβολή της κοινοτικής ενίσχυσης στους παραγωγούς εσπεριδοειδών για τις ποσότητες που διατέθηκαν για χυμοποίηση. 

Β. ΕΠΙΚΑΙΡΕΣ ΕΡΩΤΗΣΕΙΣ Δεύτερου Κύκλου ('Αρθρο 130 παρ.2 και 3 Καν. Βουλής) 

1. Η με αριθμό 72/3.11.98 επίκαιρη ερώτηση του Βουλευτή του Πανελλήνιου Σοσιαλιστικού Κινήματος κ. Νικολάου Κοκκίνη προς τον Υπουργό Εθνικής Παιδείας και Θρησκευμάτων, σχετικά με την κάλυψη των κενών θέσεων καθηγητών των Γυμνασίων και Λυκείων του Νομού Λασηθίου. 

2. Η με αριθμό 76/4.11.98 επίκαιρη ερώτηση του Βουλευτή της Νέας Δημοκρατίας κ. Σταύρου Παπαδόπουλου προς την Υπουργό Ανάπτυξης, σχετικά με τις προθέσεις της Κυβέρνησης για ιδιωτικοποίηση της SOFTEΧ "ΑΘΗΝΑΙΚΗ ΧΑΡΤΟΠΟΙΙΑ" κλπ. 

3. Η με αριθμό 86/4.11.98 επίκαιρη ερώτηση του Βουλευτή του Κομμουνιστικού Κόμματος Ελλάδος κ. Νικολάου Γκατζή προς τον Υπουργό Εμπορικής Ναυτιλίας, σχετικά με την εφαρμογή του ν. 2642/98 που απαγορεύει να εκτελούν τα πληρώματα των πλοίων εργασίες συντήρησης, όταν τα πλοία βρίσκονται στη Ναυπηγοεπισκευαστική Ζώνη κλπ. 

4. Η με αριθμό 78/4.11.98 επίκαιρη ερώτηση της Βουλευτού του Συνασπισμού της Αριστεράς και της Προόδου κ. Ανδριανής Λουλέ προς τον Υπουργό Εργασίας και Κοινωνικών Ασφαλίσεων, σχετικά με τη μειωμένη ασφάλιση των εκτάκτων εκπαιδευτικών των Τεχνολογικών Εκπαιδευτικών Ιδρυμάτων (ΤΕΙ) κλπ. 

5. Η με αριθμό 82/4.11.98 επίκαιρη ερώτηση της Βουλευτού του Δημοκρατικού Κοινωνικού Κινήματος κ. Βασιλικής Αράπη-Καραγιάννη προς τον Υπουργό Εθνικής Παιδείας και Θρησκευμάτων, σχετικά με το διορισμό των επιτυχόντων καθηγητών στο διαγωνισμό του Ανώτατου Συμβουλίου Επιλογής Προσωπικού (ΑΣΕΠ). 

  


 

  

Σελίδα 705 

ΠΡΟΕΔΡΕΥΩΝ (Παναγιώτης Σγουρίδης): Κύριοι συνάδελφοι, εισερχόμαστε στη συζήτηση των 

ΕΠΙΚΑΙΡΩΝ ΕΡΩΤΗΣΕΩΝ

Επίκαιρες ερωτήσεις πρώτου κύκλου: 

Η με αριθμό 55/29.10.98 επίκαιρη ερώτηση του Βουλευτή του Πανελλήνιου Σοσιαλιστικού Κινήματος κ. Γεωργίου Αδαμόπουλου προς τους Υπουργούς Εσωτερικών, Δημόσιας Διοίκησης και Αποκέντρωσης, Εργασίας και Κοινωνικών Ασφαλίσεων, Εθνικής Παιδείας και Θρησκευμάτων, σχετικά με τις προθέσεις της Κυβέρνησης για την ηθική και υλική αποκατάσταση των Αγωνιστών της Εθνικής Αντίστασης, διαγράφεται λόγω αναρμοδιότητος των Υπουργείων στα οποία κατετέθη. 

Η με αριθμό 54/29.10.98 επίκαιρη ερώτηση του Βουλευτή της Νέας Δημοκρατίας κ. Αντωνίου Φούσα προς τους Υπουργούς Δικαιοσύνης, Δημόσιας Τάξης, σχετικά με τα μέτρα βελτίωσης των συνθηκών κράτησης στα κρατητήρια των Δικαστηρίων, των Αστυνομικών Τμημάτων κλπ., διαγράφεται λόγω κωλύματος του Υπουργού. 

Κύριε Φούσα, εσείς μπορείτε να την επανακαταθέσετε. 

ΑΝΤΩΝΙΟΣ ΦΟΥΣΑΣ: Ευχαριστώ πολύ, κύριε Πρόεδρε. 

ΠΡΟΕΔΡΕΥΩΝ (Παναγιώτης Σγουρίδης): Τρίτη είναι η με αριθμό 63/2.11.98 επίκαιρη ερώτηση του Βουλευτή του Κομμουνιστικού Κόμματος Ελλάδος κ. Χαράλαμπου Αγγουράκη προς τον Υπουργό Εθνικής Οικονομίας, σχετικά με τις προθέσεις της Κυβέρνησης για ιδιωτικοποίηση του Οργανισμού Διαχείρισης Δημοσίου Υλικού (ΟΔΔΥ). 

Η επίκαιρη ερώτηση του κ. Αγγουράκη είναι η ακόλουθη. 

"Σε κινητοποιήσεις βρίσκονται οι εργαζόμενοι στον Οργανισμό Διαχείρισης Δημόσιου Υλικού (ΟΔΔΥ), αντιδρώντας στην απόφαση της Κυβέρνησης για μετατροπή του Οργανισμού σε ανώνυμη εταιρεία και την ιδιωτικοποίησή του. 

Οι εργαζόμενοι απαιτούν από την Κυβέρνηση να επανεξετάσει την απόφασή της για μετατροπή του Οργανισμού Διαχείρισης Δημόσιου Υλικού (ΟΔΔΥ) σε ανώνυμη εταιρεία αφού, όπως αναφέρουν, και τα οικονομικά δεδομένα δεν θα επιτρέψουν τη βιωσιμότητά του, αλλά και δεν υπάρχει σαφής καθορισμός του μετοχικού κεφαλαίου της νέας μετοχικής εταιρείας που θα γίνει ο ΟΔΔΥ. 

Εκτός των άλλων, σοβαρό ζήτημα προκύπτει και για τους εργαζόμενους στον Οργανισμό Διαχείρισης Δημόσιου Υλικού (ΟΔΔΥ) όσον αφορά την εργασιακή τους σχέση, αφού άμεση συνέπεια της μετατροπής σε ΑΕ θα είναι η αυτόματη άρση του δικαιώματος της μονιμότητας. 

Ερωτάται, λοιπόν, ο κύριος Υπουργός: 

1. Eάν η Κυβέρνηση θα επανεξετάσει τη στάση της και δεν θα προχωρήσει στη μετατροπή του ΟΔΔΥ σε ανώνυμη εταιρεία; 

2. Με δεδομένο ότι με τη μετατροπή σε ανώνυμη εταιρεία, όπως προκύπτει από τις μέχρι τώρα αποφάσεις του Συμβουλίου της Επικρατείας, δεν εξασφαλίζεται η δημοσιοϋπαλληλική ιδιότητα και το δικαίωμα της νομιμότητας των εργαζομένων στον Οργανισμό Διαχείρισης Δημόσιου Υλικού (ΟΔΔΥ) αλλά και στους άλλους Οργανισμούς που μετατρέπονται σε ανώνυμες εταιρείες, πώς προτίθεται η Κυβέρνηση να τα διασφαλίσει;". 

Ο Υφυπουργός Εθνικής Οικονομίας κ. Μπαλτάς έχει το λόγο για τρία λεπτά να πρωτολογήσει. 

ΑΛΕΞΑΝΔΡΟΣ ΜΠΑΛΤΑΣ (Υφυπουργός Εθνικής Οικονομίας): Ευχαριστώ, κύριε Πρόεδρε. 

Κύριε συνάδελφε, κατ' αρχήν να σας ευχαριστήσω και για την κατανόησή σας που δεν συζητήσαμε αυτήν την ερώτηση κατά την απουσία μου όπως σας ζήτησα. 

Κύριε συνάδελφε, η ερώτησή σας έχει δύο σκέλη. Το ένα σκέλος αφορά στο καθεστώς του ίδιου του ΟΔΔΥ και το άλλο σκέλος τους εργαζόμενους του Οργανισμού. 

Το πρώτο σκέλος: Η μετατροπή του ΟΔΔΥ από νομικό πρόσωπο δημοσίου δικαίου σε ανώνυμη εταιρεία. 

Η απόφαση αυτή, κύριε συνάδελφε, είναι οριστική και έρχεται ως συνέχεια ή συνέπεια εφαρμογής του νόμου 2414/96. Καμία ταλάντευση, λοιπόν, ως προς αυτό. 

Η εφαρμογή του νόμου αυτού είναι ήδη πραγματικότητα για πολλούς Οργανισμούς και ο ΟΔΔΥ είναι ένας από αυτούς. Ο νόμος αυτός, όπως έχουμε επανειλημμένα τονίσει, παρέχει τα μέσα που θα οδηγήσουν τους οργανισμούς και τις επιχειρήσεις του δημοσίου που αφορά, σε καλύτερα οικονομικά αποτελέσματα. Στα μέσα αυτά μπορούν να αναφερθούν η ενίσχυση της ανεξαρτησίας των διοικήσεων, τα επιχειρησιακά σχέδια, τα συμβόλαια διαχείρισης, οι δείκτες παρακολούθησης, οι κοινωνικοί προϋπολογισμοί, η λειτουργική αναδιάρθρωση και ο περιορισμός του κόστους λειτουργίας. 

Το δεύτερο σκέλος της ερώτησής σας, κύριε συνάδελφε, αφορά την τύχη των εργαζομένων σ' αυτές τις δημόσιες επιχειρήσεις και Οργανισμούς. 

Και εδώ τα πράγματα είναι ξεκάθαρα. Διασφαλίζονται τόσο τα εργασιακά όσο και τα ασφαλιστικά δικαιώματα των εργαζομένων. 

Το ίδιο ισχύει και στην περίπτωση των εργαζομένων στον Ο.Δ.Δ.Υ. Με διατάξεις τόσο στα προεδρικά διατάγματα που μετατρέπουν τους οργανισμούς και τις επιχειρήσεις του δημοσίου σε ανώνυμες εταιρείες, καθώς και με διατάξεις νόμων, οι σημερινοί εργαζόμενοι όχι μόνο διατηρούν τις οργανικές τους θέσεις, όπως ακριβώς προβλέπει το άρθρο 103 παράγραφος 4 του Συντάγματος, αλλά και πλήρη τα ασφαλιστικά τους δικαιώματα. 

Με το προεδρικό διάταγμα που αφορά τον Ο.Δ.Δ.Υ. προσαρμόζεται ο ιδιωτικός καταστατικός νόμος του Ο.Δ.Δ.Υ. στο ν. 2414/1996 και μετατρέπεται η νομική του μορφή, χωρίς να μεταβάλλεται ο κοινωνικός του χαρακτήρας και χωρίς να καταργείται η εποπτεία του κράτους. 

Εξάλλου το δημόσιο, είτε με την παλιά μορφή του ως νομικό πρόσωπο δημοσίου δικαίου είτε με τη νέα μορφή της ανώνυμης εταιρείας, εξακολουθεί να είναι ο μοναδικός μέτοχος. Με το εν λόγω προεδρικό διάταγμα εξασφαλίζεται επίσης, πλήρως το εργασιακό καθεστώς του ήδη υπηρετούντος προσωπικού με ειδική αναφορά σε διατάξεις διασφάλισής του. 

Ευχαριστώ, κύριε Πρόεδρε. 

ΠΡΟΕΔΡΕΥΩΝ (Παναγιώτης Σγουρίδης): Ο κ. Αγγουράκης έχει το λόγο. 

ΧΑΡΑΛΑΜΠΟΣ ΑΓΓΟΥΡΑΚΗΣ: Ευχαριστώ, κύριε Πρόεδρε. 

Δυστυχώς, η εικόνα δεν είναι αυτή που μας έδωσε ο κύριος Υπουργός και αν δεν υπήρχε και η γνωστή γνωμοδότηση του Συμβουλίου της Επικρατείας, η χθεσινή, ίσως να μπορούσε κανείς να βασιστεί στην απάντηση του κυρίου Υπουργού. Θα επανέλθω όμως σε αυτό. 

Πρώτα από όλα, κύριε Υπουργέ, ο ν. 2414 που ψηφίσατε, προέβλεπε τον εκσυγχρονισμό και τη βελτίωση της λειτουργίας των διαφόρων οργανισμών του Δημοσίου, όχι όμως το ξεπούλημα ή, στη συγκεκριμένη περίπτωση, το κλείσιμο, όπως πολύ σωστά σημειώνουν και φοβούνται οι εργαζόμενοι του Ο.Δ.Δ.Υ. 

Με δεδομένο ότι η μετατροπή του σε ανώνυμη εταιρεία και με το γεγονός ότι η Κυβέρνηση θεωρεί ότι ο συγκεκριμένος οργανισμός δεν είναι κερδοφόρος, φυσικά το ερώτημα που προκύπτει είναι, πώς είναι δυνατόν μία μη κερδοφόρα ανώνυμη εταιρεία να δουλέψει. 

Κατά τη γνώμη μας και οι εργαζόμενοι έχουν συγκεκριμένες προτάσεις και θα μπορούσαν να βρεθούν τέτοιες ρυθμίσεις που να διασφαλίσουν και την ύπαρξη του οργανισμού σε δημόσιες υπηρεσίες, όπως επίσης και τους εργαζόμενους. Και αναφέρομαι και σε καινούρια αντικείμενα, που ασφαλώς θα μπορούσαν να αναζητηθούν, για να παρακαμφθεί το επιχείρημα που λέει ότι μία σειρά από λειτουργίες τους έχουν πάει στον Ο.Σ.Ε. και σε άλλες ΔΕΚΟ ή δημόσιες υπηρεσίες, οι οποίες είναι ήδη ανώνυμες εταιρείες, αλλά και σε προγράμματα εκπαίδευσης, μετεκπαίδευσης και επανειδίκευσης των εργαζομένων για νέα αντικείμενα, κάτι που βεβαίως δεν σκοπεύει και δεν σκέπτεται να κάνει η Κυβέρνηση. 

'Οσον αφορά τα εργασιακά δικαιώματα των εργαζομένων στην υπό σύσταση ανώνυμη εταιρεία, δυστυχώς η πραγματικότητα είναι διαφορετική. Το ερώτημά μας είναι συγκεκριμένο. 

  

 

  

Σελίδα 706 

Απαντήσατε βέβαια ότι με προεδρικά διατάγματα και με νόμους θα διασφαλίσετε αυτά τα δικαιώματα. Σήμερα υπάρχει το προηγούμενο της γνωμοδότησης του Συμβουλίου της Επικρατείας στο θέμα του Ο.Σ.Κ., που είναι παρόμοιο το ζήτημα και σε αυτό δεν πήραμε απάντηση. 

Παρακαλώ στη δευτερολογία σας να μας πείτε πώς θα παρακάμψετε αυτό το πρόβλημα, με δεδομένο ότι η εφαρμογή αυτής της γνωμοδότησης σημαίνει νέο καθεστώς, ελαστικές εργασιακές σχέσεις, ομηρία για εκατοντάδες χιλιάδες εργαζομένους σε πολλές δημόσιες επιχειρήσεις. 

Ευχαριστώ πολύ. 

ΠΡΟΕΔΡΕΥΩΝ (Παναγιώτης Σγουρίδης): Ευχαριστούμε τον κ. Αγγουράκη. 

Ο κύριος Υφυπουργός έχει το λόγο να δευτερολογήσει για δύο λεπτά. 

ΑΛΕΞΑΝΔΡΟΣ ΜΠΑΛΤΑΣ (Υφυπουργός Εθνικής Οικονομίας): Κύριε συνάδελφε, αντιλαμβάνομαι την ανησυχία σας ειλικρινά, μετά από αυτά που είπατε σχετικά με τον Ο.Σ.Κ. 

Σας διαβεβαιώνω, λοιπόν ότι αναμένουμε να καθαρογραφεί, να μας έρθει ακριβώς πώς έχει αυτή η παρατήρηση ή η απόφαση του ΣτΕ για τον Ο.Σ.Κ., για να δράσουμε σύμφωνα με αυτό που προβλέπεται από όλες μας τις δεσμεύσεις και από το νόμο και από το Σύνταγμα. 

'Εχουμε πει ότι κατοχυρώνονται οι εργαζόμενοι και οι εργασιακές τους σχέσεις ως έχουν σήμερα και γι'αυτούς που σήμερα εργάζονται εκεί και αν έχει αντιρρήσεις ή παρατηρήσεις το Συμβούλιο της Επικρατείας, θα εξεταστούν, ώστε εάν χρειάζεται να επανέλθουμε για να κάνουμε αυτά που προβλέπουμε ήδη στις μέχρι τώρα παρεμβάσεις μας. Επομένως, δεν υπάρχει λόγος ανησυχίας των εργαζομένων. 

Ευχαριστώ, κύριε Πρόεδρε. 

ΠΡΟΕΔΡΕΥΩΝ (Παναγιώτης Σγουρίδης): Ναι, αλλά εδώ μπαίνουμε σε ένα φαύλο κύκλο. Δηλαδή, θα νομοθετούμε εμείς, θα απορρίπτει το Συμβούλιο Επικρατείας, θα επανανομοθετούμε εμείς κ.λπ. Θα πρέπει να τα δούμε αυτά. 

ΧΑΡΑΛΑΜΠΟΣ ΑΓΓΟΥΡΑΚΗΣ: Ακριβώς, αυτό είναι το θέμα. 

ΑΛΕΞΑΝΔΡΟΣ ΜΠΑΛΤΑΣ (Υφυπουργός Εθνικής Οικονομίας): Μπορώ να σας απαντήσω σε αυτό; 

ΠΡΟΕΔΡΕΥΩΝ (Παναγιώτης Σγουρίδης): Βεβαίως, κύριε Υφυπουργέ. 

ΑΛΕΞΑΝΔΡΟΣ ΜΠΑΛΤΑΣ (Υφυπουργός Εθνικής Οικονομίας): Από ό,τι γνωρίζω, πριν ακόμα προχωρήσει το προεδρικό διάταγμα, ετέθη υπόψη του Νομικού Συμβουλίου και είπε ότι όλα είναι σωστά, ως έχουν διατυπωθεί. Εγώ δεν είμαι νομικός και αφήστε με, να παραμένω πρακτικός. 

ΠΡΟΕΔΡΕΥΩΝ (Παναγιώτης Σγουρίδης): Το ίδιο είναι και ο Προεδρεύων. 

ΑΛΕΞΑΝΔΡΟΣ ΜΠΑΛΤΑΣ (Υφυπουργός Εθνικής Οικονομίας): Ευχαριστώ πάρα πολύ. 'Εχω συνάδελφο, λοιπόν. 

Αφού είναι, λοιπόν, διαφορετική η αντίληψη ορισμένων, τι να κάνουμε, είμαστε υποχρεωμένοι να κάνουμε αυτό που πρέπει λαμβάνοντας υπόψη τις αποδείξεις τους. 

ΠΡΟΕΔΡΕΥΩΝ (Παναγιώτης Σγουρίδης): Πιστεύω όμως ότι θα λυθεί το θέμα, διότι οι δεσμεύσεις υπάρχουν. 

ΙΩΑΝΝΗΣ ΑΝΘΟΠΟΥΛΟΣ (Υφυπουργός Εθνικής Παιδείας και Θρησκευμάτων): Κύριε Πρόεδρε, ως νομικός θίγομαι μεν, αλλά θα ήθελα να πω ότι ετοιμάζεται λύση. Υπάρχει άμεση νομική λύση. 

ΠΡΟΕΔΡΕΥΩΝ (Παναγιώτης Σγουρίδης): Μάλιστα και με τη διαβεβαίωση του Υφυπουργού Παιδείας, ο οποίος είναι και νομικός, λέει ότι ετοιμάζεται λύση για τον Ο.Σ.Κ., οπότε θα πάει και σε όλες τις υπόλοιπες επιχειρήσεις. 

Τετάρτη είναι η υπ'αριθμόν 60/1.11.98 επίκαιρη ερώτηση του Βουλευτή του Συνασπισμού της Αριστεράς και της Προόδου, κ. Πέτρου Κουναλάκη προς τον Υπουργό Εθνικής Παιδείας και Θρησκευμάτων, σχετικά με τα προβλήματα της δευτεροβάθμιας εκπαίδευσης και τη λήψη μέτρων για την επίλυσή τους. 

Η επίκαιρη ερώτηση του κ. Κουναλάκη έχει ως εξής: 

"Παρά τις κυβερνητικές διακηρύξεις ότι όλα θα ήταν έτοιμα ώστε να τεθεί σε πλήρη εφαρμογή η "εκπαιδευτική μεταρρύθμιση", τα προβλήματα που παρουσιάζονται σε κρίσιμους τομείς είναι τεράστια: Ελλείψεις εκπαιδευτικών, διδακτικών βιβλίων, δημιουργία πολυπληθών τμημάτων που καθιστούν αδύνατη μία δημιουργική διδασκαλία, ατελέστατη εφαρμογή της ενισχυτικής διδασκαλίας. 

Με βάση τα προαναφερόμενα ερωτάται ο κύριος Υπουργός: 

Τι προτίθεται να πράξει η Κυβέρνηση ώστε να αντιμετωπιστούν τα παραπάνω προβλήματα;". 

Ο Υφυπουργός Παιδείας κ. Ανθόπουλος έχει το λόγο. 

ΙΩΑΝΝΗΣ ΑΝΘΟΠΟΥΛΟΣ (Υφυπουργός Εθνικής Παιδείας και Θρησκευμάτων): Κύριε Πρόεδρε, η εκπαιδευτική μεταρρύθμιση βρίσκεται σε πορεία εφαρμογής και η πορεία εφαρμογής θα είναι μακροχρόνια, όπως έχουμε κατ'επανάληψη δηλώσει σε αυτήν την Αίθουσα. 

Η μεταρρύθμιση είναι μία διαδικασία, κατά τη διάρκεια της οποίας σβήνει το παλιό και έρχεται το καινούριο. Αυτή η μεταβατική περίοδος οπωσδήποτε θα είναι και μία περίοδος προβλημάτων, αλλά δεν είναι τεράστια τα προβλήματα. 'Ισα-ίσα, όσο προχωρεί η εκπαιδευτική μεταρρύθμιση, τόσο μειώνονται τα προβλήματα. Απόδειξη, οι αριθμοί και η πραγματικότητα. 

Ελλείψεις εκπαιδευτικών επισημαίνει ο αγαπητός συνάδελφος. Ελλείψεις μαθητών έχουμε, αγαπητέ μου συνάδελφε. Μειώνεται ο μαθητικός πληθυσμός και αυξάνεται ο πληθυσμός των εκπαιδευτικών. Προσέξτε όμως, είναι συνειδητή η επιλογή της Κυβέρνησης να αυξάνει τον αριθμό των εκπαιδευτικών διότι θέλει να βελτιώσει το ποιοτικό επίπεδο της εκπαίδευσης. 

Να σας δώσω νούμερα. Φέτος, ο συνολικός αριθμός των μαθητών στη χώρα μας, είναι ένα εκατομμύριο πεντακόσιες ενενήντα χιλιάδες μαθητές, από το νηπιαγωγείο έως τη Γ' λυκείου. Πριν δέκα χρόνια ήταν διακόσιες χιλιάδες παραπάνω. Από πέρυσι ίσαμε φέτος έχουμε μία μείωση κατά είκοσι πέντε χιλιάδες των μαθητών. 

Να πάμε τώρα στους εκπαιδευτικούς. Φέτος, η Κυβέρνηση έκανε για πρώτη φορά μαζικούς διορισμούς που δεν έγιναν ποτέ τις προηγούμενες δεκαετίες. Δεν θέλω να πάω προς τα πίσω πολύ, αλλά σας λέω για τις πέντε προηγούμενες δεκαετίες, στα τελευταία πενήντα χρόνια, εννιάμισι χιλιάδες νέοι διορισμοί δεν έγιναν ποτέ, αν και τα οργανικά και λειτουργικά κενά ήταν μόνο δυόμισι χιλιάδες στη δευτεροβάθμια εκπαίδευση και χίλια εκατό στην πρωτοβάθμια εκπαίδευση. Δηλαδή τρεισήμισι χιλιάδες τα οργανικά κενά, εννιάμισι χιλιάδες οι νέοι διορισμοί. 

Από αυτούς όμως, τους νέους διορισμούς έχουμε και κάτι άλλο, τις προσλήψεις των αναπληρωτών. Αν συναθροίσουμε και τις τέσσερις συν τέσσερις, οκτώ χιλιάδες, προσλήψεις αναπληρωτών που έγιναν τον πρώτο μήνα λειτουργίας και έναρξης του σχολικού έτους, αντιλαμβάνεστε πόσους μαζικούς διορισμούς κάνουμε. 

Για να δούμε όμως γιατί τους κάνουμε. Τους κάνουμε τους διορισμούς για να κατατμήσουμε τις τάξεις σε τμήματα των πέντε και δέκα παιδιών; 'Οχι, θα ήταν λάθος. Γιατί, κάπου μιλάτε για δήθεν πολυπληθή τμήματα. Χθες κατέβηκαν και διαμαρτυρήθηκαν κάποια αθώα παιδιά, κάποιοι μαθητές παρασυρόμενοι από κάποιους επαγγελματίες των εκπαιδευτικών συλλαλητηρίων και τι ζητούσαν; Ζητούσαν λέει, τα παιδιά των λυκείων, να μειωθούν στα δημοτικά οι μαθητές στους είκοσι πέντε. Τι αλτρουϊσμός! 

Γιατί, λέει, είναι πολλά τα τμήματα άνω των τριάντα μαθητών. 'Εχουμε για πρώτη φορά χαρτογραφήσει τα σχολεία όλης της χώρας, τμήμα-τμήμα, τάξη-τάξη. 

Ακούστε τα συντριπτικά στοιχεία στον Πειραιά: Στα χίλια τετρακόσια ενενήντα πέντε τμήματα μαθητών στην πρωτοβάθμια εκπαίδευση δεκατέσσερα μόνο είναι με τριάντα μαθητές. Σημειώστε το, κύριε συνάδελφε. Μόνο εκατόν τριάντα εννέα τμήματα είναι με είκοσι έξι έως είκοσι εννέα μαθητές. Χίλια τριακόσια πενήντα έξι τμήματα είναι με τέσσερις έως είκοσι πέντε μαθητές. Το 90% είναι μέχρι είκοσι πέντε μαθητές. Το 9,1% είναι μεταξύ είκοσι έξι και είκοσι εννέα 

 

 

  

Σελίδα 707 

μαθητές και μόνο το 0,9% είναι με τριάντα μαθητές. Να γιατί γίνεται το συλλαλητήριο σε αυτόν τον τόπο, για το 0,9%. Και κλείνουν τα σχολειά και οι καθηγητές και οι σύλλογοι γονέων σέρνουν τα παιδιά στο δρόμο και διαμαρτύρονται για το 0,9%. 

Είναι κατάσταση αυτή, κύριοι συνάδελφοι; Είμαστε όλοι υπεύθυνοι γι' αυτό το χάλι. Δεν μπορούν να χάνουν τα παιδιά το μάθημά τους, επειδή υπάρχει αυτή η δραματική κατάσταση μείωσης και ελαχιστοποίησης του μαθητικού πληθυσμού μέσα στην τάξη. Δεν ενοχλούν οκτώ και επτά σειρές θρανίων. Δεκαπέντε θρανία μέσα σε μία τάξη πενήντα τετραγωνικών μέτρων δεν δημιουργούν πολυπληθή τμήματα, είναι ολιγάριθμα! Ο λίγος αριθμός θα έπρεπε να μας προβληματίζει! 

ΠΡΟΕΔΡΕΥΩΝ (Παναγιώτης Σγουρίδης): Χαμηλώστε τον τόνο της φωνής σας, κύριε Υφυπουργέ! Περάσατε το χρόνο! Καταλαβαίνουμε την αγανάκτησή σας, το δίκαιό σας. 

Ορίστε, κύριε Κουναλάκη, έχετε το λόγο. 

ΠΕΤΡΟΣ ΚΟΥΝΑΛΑΚΗΣ: Το Προεδρείο πρέπει να είναι ουδέτερο, να μην καταλαβαίνει καμία αγανάκτηση. 

ΠΡΟΕΔΡΕΥΩΝ (Παναγιώτης Σγουρίδης): Αγανάκτηση! 'Οταν μιλάει με αριθμούς; 

ΠΕΤΡΟΣ ΚΟΥΝΑΛΑΚΗΣ: Πρέπει να είσθε ουδέτεροι! Θα ακούσετε τώρα και τους άλλους αριθμούς και μπορεί να πείτε ότι συμφωνείτε και μαζί μου! 

Κατ' αρχήν να είστε ήρεμος, κύριε Υπουργέ, να μην πάθετε τίποτα. 

ΠΡΟΕΔΡΕΥΩΝ (Παναγιώτης Σγουρίδης): Κάνει υποβρύχιο ψάρεμα ο κύριος Υφυπουργός και δεν έχει πρόβλημα! 

ΠΕΤΡΟΣ ΚΟΥΝΑΛΑΚΗΣ: Ακούστε να σας πω κάτι. Κάθε φορά ακούω από σας ότι η πορεία προς τη μεταρρύθμιση θα είναι μακροχρόνια. Δεν είναι δυνατόν, όμως, να πληρώσουν τη νύφη εκατοντάδες χιλιάδες νέοι στα πλαίσια των προβλημάτων αυτής της πορείας! Τι φταίνε τα παιδιά αυτά; 'Επρεπε να προετοιμάσετε καλύτερα την ιστορία αυτή και σας το είχαμε επισημάνει. Δεν μπορείτε, λοιπόν, να λέτε τώρα ότι θα είναι μακροχρόνια η πορεία και σ' αυτήν την πορεία θα έχουμε συνεχώς προβλήματα. 

Το δεύτερο που ήθελα να πω είναι, ότι μπορεί να έχετε κάνει αυτούς τους διορισμούς, αλλά ξεχάσατε να μας πείτε ότι έχουμε και συνεχείς αποσπάσεις κυρίως με ρουσφετολογικά κριτήρια και δημιουργούνται κενά, κύριε Υπουργέ, παρ'όλα όσα έχετε κάνει. Και αυτό δεν το παραδέχεσθε! 

Επίσης, συμπτύξεις τμημάτων υπάρχουν. Και δεν είναι τρελοί οι άνθρωποι οι οποίοι κατεβαίνουν και διαμαρτύρονται. Δεν λέω ότι είναι γενικό φαινόμενο, είναι μικρό ποσοστό, αλλά υπάρχουν και δημιουργούν προβλήματα! 

Τρίτον, δεν είπατε τίποτα για την ενισχυτική διδασκαλία, που για μένα είναι το πιο σημαντικό απ' όλα. Διότι καθυστερείτε πάρα πολύ και ουσιαστικά φέτος δεν έχει γίνει ακόμα τίποτα σε έναν τομέα που είναι κρίσιμος. 'Οπως θα θυμόσαστε και εμείς είχαμε ψηφίσει το συγκεκριμένο άρθρο, γιατί πραγματικά θεωρούμε ότι η ενισχυτική διδασκαλία είναι ένα από τα πολύ θετικά σημεία του νόμου για τη μεταρρύθμιση που ψηφίσατε. Και δυστυχώς είναι ο πιο καθυστερημένος τομέας. 

Τέταρτον, όσον αφορά τα βιβλία θα πω δυο λόγια μόνο. 

Μας είπε ο κύριος Υπουργός -άκουσα την ομιλία του προχθές- για εκατόν τόσα βιβλία. Ουκ εν τω πολλώ το ευ! Μπορεί να έχουν εκδοθεί πολλά βιβλία, αλλά ποιοτικά, κύριε Υπουργέ, υστερούν. Και ελπίζω ότι παρακολουθείτε το δημόσιο διάλογο και την αυστηρή κριτική, η οποία ασκείται στα καινούρια αυτά βιβλία τα οποία έχετε εκδώσει. 

Τέλος, θέλω να πω τα εξής: Τι συμβαίνει με την Τεχνολογική Επαγγελματική Εκπαίδευση; Υπάρχουν τεράστια προβλήματα. Εγώ τουλάχιστον παίρνω δεκάδες τηλεφωνήματα κάθε μέρα από γονείς, από εκπαιδευτικούς κλπ., που λένε ότι υπάρχει ένα τεράστιο χάος σε αυτόν τον καινούριο θεσμό. Τίποτα ακόμα ουσιαστικά δεν έχει λειτουργήσει εκεί πέρα και υπάρχει ένα τεράστιο πρόβλημα. Δεν ξέρουν τα παιδιά τι να κάνουν, δεν ξέρουν ποιο είναι το μέλλον τους. Οι γονείς ανησυχούν βαθύτατα και το ίδιο οι εκπαιδευτικοί αυτού του τομέα. 

Σας παρακαλώ στη δευτερολογία σας να μας πείτε γιατί υπάρχει αυτή η τεράστια καθυστέρηση σ' αυτόν τον τομέα. 

ΠΡΟΕΔΡΕΥΩΝ (Παναγιώτης Σγουρίδης): Ευχαριστούμε τον κ. Κουναλάκη. Αλλά αριθμούς δεν μας αναφέρατε! 

Ο κύριος Υφυπουργός έχει το λόγο. 

ΙΩΑΝΝΗΣ ΑΝΘΟΠΟΥΛΟΣ (Υφυπουργός Εθνικής Παιδείας και Θρησκευμάτων): Τους έχω εγώ τους αριθμούς, αλλά κανείς δεν κάνει τον κόπο να ρωτήσει, κύριε Πρόεδρε, το Υπουργείο Παιδείας. Αυτό είναι το πρόβλημα! Διότι γίνονται οι ερωτήσεις χωρίς προηγουμένως να ζητηθούν στοιχεία. 'Εστω, δεν πειράζει, θα τα δώσουμε εδώ. 

'Οσον αφορά τα βιβλία έχουμε τετρακόσιους δεκατέσσερις νέους τίτλους βιβλίων, εκ των οποίων εβδομήντα είναι τα καινούρια. Στην επόμενη επίκαιρη ερώτηση θα τα φέρω εδώ να τα δούμε μαζί. Αλλά μπορείτε να κάνετε τον κόπο, αγαπητέ συνάδελφε, να έλθετε στο Υπουργείο, να πάτε στα σχολεία και να ανοίξετε τα βιβλία. 

Αυτά τα βιβλία δεν τα γράφει ο Υπουργός και ο Υφυπουργός, τα γράφει το Παιδαγωγικό Ινστιτούτο, δηλαδή η αφρόκρεμα του εκπαιδευτικού κόσμου της χώρας. Αν νομίζετε θα πρέπει να καταργήσουμε το Παιδαγωγικό Ινστιτούτο να μας το πείτε. 'Ομως αυτό είναι το αρμόδιο όργανο. 

Επειδή το Υπουργείο Παιδείας δεν σταματά στο Παιδαγωγικό Ινστιτούτο, προχωρεί και καθιερώνει -ακούστε, κύριε συναδελφε- το πολλαπλό βιβλίο και απευθυνόμαστε και στην ελεύθερη αγορά εγκεφάλων και θα υπάρξει πολλαπλό βιβλίο στα πλαίσια της εκπαιδευτικής μεταρρύθμισης. 'Ετσι θα έχουμε και το καλό βιβλίο του Παιδαγωγικού Ινστιτούτου και τα καλά βιβλία της ελεύθερης αγοράς. 

Για τη Β' ΤΕΕ και για τα ΤΕΕ γενικώς, ο νόμος ψηφίστηκε το Σεπτέμβριο και είχε ζήτηση ο θεσμός ανώτερη της προβλεπόμενης, αλλά και της δηλωθείσας από τον περασμένο Μάρτιο. Και εδώ στη Βουλή το Υπουργείο Παιδείας υποχώρησε κάτω από την πίεση των αιτημάτων της Ολομέλειας να λειτουργήσουν φέτος ταυτοχρόνως για πρώτη φορά και η Α' ΤΕΕ και η Β' ΤΕΕ. Ενώ ο νόμος, κατ' αρχήν, πρόβλεπε, όπως έγινε και στο ενιαίο λύκειο τη λειτουργία φέτος μόνον της Α' των Τεχνικών Επαγγελματικών Εκπαιδευτηρίων, ζήτησε η Βουλή και τη Β' ΤΕΕ και το ανέλαβε το Υπουργείο Παιδείας με το προεξοφλημένο κόστος. Λόγω της μεγάλης ζήτησης όντως υπάρχει ένας μεγάλος αριθμός που μόλις πριν από μερικές μέρες λόγω των εγγραφών και μετεγγραφών μέχρι 23.10.98 διαμορφώθηκαν. 

Τώρα, για την ενισχυτική διδασκαλία, πέρυσι εφαρμόστηκε επιτυχώς σε πιλοτική φάση, φέτος έχει εκδοθεί η απόφαση από τώρα, δόθηκε στα σχολεία για να δηλώσουν με τους υπευθύνους της πρόσθετης διδακτικής υποστήριξης πώς θα λειτουργήσει. 'Αρα τώρα περιμένουμε από τα σχολεία να εφαρμοστεί στην Α' και Β' λυκείου, σε όλα τα λύκεια της χώρας αυτός ο επαναστατικός θεσμός. Περιμένετε και θα το δείτε. 

ΠΡΟΕΔΡΕΥΩΝ (Παναγιώτης Σγουρίδης): Παρακαλώ το Σώμα και εσάς, κύριε Υπουργέ, να συζητήσουμε την τελευταία επίκαιρη ερώτηση δευτέρου κύκλου του κ. Ιντζέ ο οποίος θέλει να φύγει γιατί έχει συγκεκριμένη υποχρέωση. 

ΟΛΟΙ ΟΙ ΒΟΥΛΕΥΤΕΣ: Μάλιστα, μάλιστα. 

ΠΡΟΕΔΡΕΥΩΝ (Παναγιώτης Σγουρίδης): Συζητείται λοιπόν η πέμπτη με αριθμό 68/2.11.98 επίκαιρη ερώτηση δευτέρου κύκλου του Βουλευτή του Δημοκρατικού Κοινωνικού Κινήματος κ. Αναστασίου Ιντζέ προς τους Υπουργούς Πολιτισμού, Εθνικής Παιδείας και Θρησκευμάτων, σχετικά με την αξιοποίηση του κληροδοτήματος Σβώλου από το Αριστοτέλειο Πανεπιστήμιο Θεσσαλονίκης. 

Η επίκαιρη ερώτηση σε περίληψη έχει ως εξής: 

"Το ζεύγος Αλέξ. Σβώλου, κληροδότησε την οικία των στο Αριστοτέλειο Πανεπιστήμιο Θεσσαλονίκης. Ο Αλέξ. Σβώλος επίσης κληροδότησε και την προσωπική του βιβλιοθήκη στο Αριστοτέλειο. 

Αντί η παραπάνω οικία να αναπαλαιωθεί και να στεγάσει κάποιο εκπαιδευτικό ή πολιτιστικό κέντρο, έχει παραδοθεί σε ανώνυμους κερδοσκόπους και χρησιμοποιείται ως οίκος ανοχής. 

Δεν νομίζω ότι μπορούσε να υπάρξει μεγαλύτερη προσβολή 

  


 

  

Σελίδα 708 

στη μνήμη του μεγάλου δασκάλου, πολιτικού και κοινωνικού αγωνιστή αειμνήστου Αλεξ. Σβώλου όσο και της αξιολογότατης αγωνίστριας συζύγου του. 

Ερωτώνται οι κύριοι Υπουργοί: Τι μέτρα πρόκειται να λάβουν για την αξιοποίηση της ανωτέρας οικίας και την απαλλαγή της από την κακόφημη χρήση της. Δεν νομίζουν ότι είναι καιρός τα ιερά και τα όσια να μη ρίπτονται τοις κυσί;". 

Ο κύριος Υπουργός έχει το λόγο. 

ΙΩΑΝΝΗΣ ΑΝΘΟΠΟΥΛΟΣ (Υφυπουργός Εθνικής Παιδείας και Θρησκευμάτων): Κύριε Πρόεδρε, στη συγκεκριμένη ερώτηση το Υπουργείο Παιδείας εμπλέκεται, διότι θεωρήθηκε ιδιοκτήτης του κληροδοτήματος αυτού του οικήματος του αείμνηστου Αλέξανδρου Σβώλου, το Αριστοτέλειο Πανεπιστήμιο Θεσσαλονίκης. 

Εγώ είμαι υποχρεωμένος να προστρέξω στην επίσημη απάντηση του Πανεπιστημίου Θεσσαλονίκης και να την κοινολογήσω στην Ολομέλεια, διότι απ' ό,τι βλέπω εδώ δεν υπάρχει η ιδιοκτησία, η οποία έτσι φάνηκε στην αρχή, δεν υπήρξε κληροδότημα της ιδιοκτησίας του ακινήτου του Αλεξάνδρου Σβώλου στο Αριστοτέλειο Πανεπιστήμιο. Τι υπήρξε; Το Πανεπιστήμιο κατά το έτος 1956 έγινε δωρεοδόχος της δωρεάς τριών χιλιάδων βιβλίων του ζεύγους Σβώλου, τα οποία είναι ταξινομημένα, αλλά και τοποθετημένα σε ειδικές προθήκες, με ξεχωριστή αναφορά στο χώρο της Βιβλιοθήκης του Τμήματος της Νομικής. 

Και επειδή και εγώ έβγαλα το Τμήμα Νομικής του Αριστοτελείου Πανεπιστημίου Θεσσαλονίκης, έχω δει και τα βιβλία -και που είναι πραγματικά τοποθετημένα και καλώς συντηρημένα και περιποιημένα- του αείμνηστου Σβώλου. Επομένως, δεν χρειάζεται να το πούμε -είναι αυτονόητο-ότι το Αριστοτέλειο Πανεπιστήμιο, αν είχε και την ιδιοκτησία της οικίας Σβώλου, δεν θα είχε καταλήξει εκεί που κατέληξε. 

Τώρα, το θέμα της ιδιοκτησίας δεν είναι θέμα του Υπουργείου Παιδείας, ούτε και της Κυβέρνησης. Βεβαίως έχει απαντήσει, απ'ό,τι θυμάμαι και ο Υπουργός Πολιτισμού, ο οποίος ήταν αρμόδιος σ'αυτό το θέμα, αλλά και εκείνος πάλι επικαλέστηκε την απάντηση του Αριστοτελείου Πανεπιστημίου Θεσσαλονίκης. Σας ευχαριστώ. 

ΠΡΟΕΔΡΕΥΩΝ (Παναγιώτης Σγουρίδης): Ο κ. Ιντζές έχει το λόγο. 

ΑΝΑΣΤΑΣΙΟΣ ΙΝΤΖΕΣ: Κύριε Πρόεδρε, πράγματι έτσι είναι το ιστορικό του θέματος που συζητούμε, αλλά αυτό δεν απαλλάσσει, ούτε το Υπουργείο Παιδείας, πολύ δε περισσότερο το Υπουργείο Πολιτισμού, από το να έδειχνε μέριμνα φροντίδας για το οίκημα αυτό. Πράγματι εσφαλμένη ήταν η πληροφόρηση μου. Μπορούσε όμως να χρησιμοποιηθεί, είτε να εξαγοραστεί από το δημόσιο, για σκοπό που άρμοζε στον ιδιοκτήτη του, πάλαι ποτέ. Δηλαδή να γίνει στέγη, ινστιτούτο σπουδών νομικών, εν πάση περιπτώσει να έχει σχέση με τον πνευματικό κόσμο. 

Πιστεύω ότι μπορεί να κάνει μια παρέμβαση το Υπουργείο Παιδείας ή να το εκμισθώσει μακροχρόνια ή να το εξαγοράσει, για να μην κατεδαφισθεί και να χρησιμοποιηθεί με σκοπό που ταιριάζει, που άρμοζε με τον ιδιοκτήτη του σπιτιού, γιατί έτσι πρέπει να γράφεται η πολιτική ιστορία της χώρας μας και έτσι γράφεται σε προηγμένες χώρες, κύριε Πρόεδρε, η πολιτιστική ιστορία κάθε χώρας. 

ΠΡΟΕΔΡΕΥΩΝ (Παναγιώτης Σγουρίδης): Ευχαριστούμε τον κ.Ιντζέ. 

Κύριε Υφυπουργέ, αν έχετε να πείτε κάτι, ορίστε έχετε το λόγο. 

ΙΩΑΝΝΗΣ ΑΝΘΟΠΟΥΛΟΣ (Υφυπουργός Εθνικής Παιδείας και Θρησκευμάτων): Μια σύντομη απάντηση θέλω να δώσω, κύριε Πρόεδρε. 

Βεβαίως, ένα Υπουργείο Παιδείας και μια Κυβέρνηση, οφείλει να ενδιαφέρεται περί πολλών πραγμάτων. Αλλά όταν το Υπουργείο Παιδείας από το 1994, στα πλαίσια της αποκέντρωσης της πολιτικής, της σύγχρονης αυτής αντίληψης, έχει εκχωρήσει την ιδιοκτησία και των σχολικών κτιρίων στους δήμους, είναι προφανές ότι δεν μπορεί να είναι αρμόδιο, αλλά και υπεύθυνο και ένοχο, για το πού θα καταντήσει ένα ιστορικό κτίριο, το οποίο ανήκει στο δήμο απ'ό,τι βλέπω εδώ Αθηνών, διότι είναι οικία Σβώλου στην Αθήνα. 

Η Τοπική Αυτοδιοίκηση θα είχε τον πρώτο λόγο και την πρώτη πρόταση και αν πράγματι η Κυβέρνηση δεν επιδείκνυε το ενδεδειγμένο ενδιαφέρον, τότε θα μπορούσαμε να την κατηγορήσουμε. Αλλά ξέρετε ότι και με βάση το Αστικό Δίκαιο -και το ξέρω αυτό ως νομικός- δεν μπορεί κανείς να εξαναγκάσει τους ιδιοκτήτες ενός κτιρίου να το πουλήσουν στο δημόσιο, εκτός αν ακολουθηθεί μια άλλη διαδικασία της αναγκαστικής απαλλοτρίωσης. Αλλά εκεί πρέπει να υπάρχουν και ειδικοί λόγοι. 

Ευχαριστώ. 

ΠΡΟΕΔΡΕΥΩΝ (Παναγιώτης Σγουρίδης): Επανερχόμεθα στις επίκαιρες ερωτήσεις πρώτου κύκλου. Τελευταία είναι η με αριθμό 69/2-11-98 επίκαιρη ερώτηση του Βουλευτή του Δημοκρατικού Κοινωνικού Κινήματος κ. Γεωργίου Καρατάσου προς τον Υπουργό Οικονομικών, σχετικά με το ιδιοκτησιακό καθεστώς του κτήματος "Πύργος Βασιλίσσης", την ένταξή του στον συνολικό σχεδιασμό του Υπερτοπικού Πάρκου κλπ.". 

Η επίκαιρη ερώτηση του κ. Καρατάσου είναι η ακόλουθη: 

"Το δημόσιο κτήμα με την ονομασία "Πύργος Βασιλίσσης", έχει χαρακτηρισθεί από το Ρυθμιστικό Σχέδιο Αθήνας σαν υπερτοπικός πόλος αναψυχής και πολιτισμού. Σε μια έκταση εννιακόσιων στρεμμάτων δημιουργήθηκε το Πάρκο Περιβαλλοντικής Ευαισθητοποίησης. 

Με το πρόσχημα της δημιουργίας πρόσβασης προς τη Λεωφόρο Δημοκρατίας πολεοδομήθηκε έκταση εκατόν είκοσι στρεμμάτων. Από αυτά, πενήντα στρέμματα πουλήθηκαν στην αλυσίδα Σούπερ Μάρκετ "ΚΟΝΤΙΝΕΝΤ", η οποία ξεκίνησε την ανέγερση πολυκαταστήματος στη συγκεκριμένη περιοχή. 

Επειδή με το υπ'αριθμό 1000407/9292/Α0010/2-1-97 έγγραφό σας, μας γνωρίσατε, ότι έχει δοθεί εντολή για διενέργεια ένορκης διοικητικής εξέτασης για το ιδιοκτησιακό καθεστώς του κτήματος "Πύργος Βασιλίσσης" και μέχρι σήμερα δεν γνωρίζουμε το αποτέλεσμα της εξέτασης, επειδή η πολεοδόμηση της περιοχής δημιουργεί σοβαρά προβλήματα και υποβαθμίζει την αξία και την προσφορά του Υπερτοπικού Πάρκου, ερωτάται ο κύριος Υπουργός: 

1. Εάν έγιναν όλες οι απαιτούμενες ενέργειες για το ιδιοκτησιακό καθεστώς της εν λόγω έκτασης. 

2. Αν προτίθεται να διεκδικήσει και να κατοχυρώσει τη δημόσια περιουσία και να την εντάξει στο συνολικό σχεδιασμό του Υπερτοπικού Πάρκου". 

Ο Υφυπουργός Οικονομικών κ. Γεώργιος Δρυς έχει το λόγο. 

ΓΕΩΡΓΙΟΣ ΔΡΥΣ (Υφυπουργός Οικονομικών): Κύριε Πρόεδρε, ύστερα από την προφορική καταγγελία του κ. Οικονομίδη προς τον τότε Υπουργό Γεωργίας τον κ. Τζουμάκα, η οποία διαβιβάστηκε στο Υπουργείο Οικονομικών λόγω αρμοδιότητος και η οποία ανατέθηκε στο Γνωμοδοτικό Συμβούλιο Δημόσιας και Ανταλλάξιμης Περιουσίας σύμφωνα με τις ισχύουσες διατάξεις περί δημοσίων κτημάτων, έγινε διερεύνηση του ιδιοκτησιακού καθεστώτος εκτάσεως είκοσι επτά στρεμμάτων περίπου, το οποίο βρίσκεται στο Δήμο Ιλίου Αττικής και το οποίο φέρεται ως ιδιοκτησία της εταιρείας "Υπέρ Μαρινόπουλος ΑΒΕΤΕ". 

Συγκεκριμένα καταγγέλθηκε ότι το εν λόγω ακίνητο αποτελεί τμήμα του ΒΚ 67 δημοσίου κτήματος αρμοδιότητας της Κτηματικής Υπηρεσίας Δυτικής Αττικής, γνωστό σαν κτήμα "Πύργος Βασιλίσσης". Το εν λόγω δημόσιο κτήμα έχει χαρακτηρισθεί από το Ρυθμιστικό Σχέδιο της Αθήνας ως υπερτοπικός πόλος αναψυχής και πολιτισμού και το Υπουργείο Χωροταξίας έχει προχωρήσει σε σημαντικά έργα για τη διαμόρφωσή του σε πάρκο. 

Το αρμόδιο Γνωμοδοτικό Συμβούλιο συνεδρίασε για πρώτη φορά, κύριε συνάδελφε στις 25 Μαϊου 1997 και αφού εξέτασε όλα τα υπάρχοντα στοιχεία έκρινε ότι προκειμένου να συμπληρωθεί ο φάκελος της υπόθεσης και να αποφανθεί με πληρότητα για την ύπαρξη ή μη δικαιωμάτων του δημοσίου έπρεπε να προσκομισθούν συμπληρωματικά διευκρινιστικά στοιχεία. Επειδή τα στοιχεία αυτά ανάγονταν ακόμα και στην εποχή του 'Οθωνος η ανεύρεσή τους ήταν δυσχερής. 

  


 

  

Σελίδα 709 

Μετά την προσκόμιση των στοιχείων αυτών το Γνωμοδοτικό Συμβούλιο με νέα συνεδρίασή του στις 23 Ιανουαρίου 1998 εξέδωσε την υπ'αριθμόν 4/1998 γνωμοδότησή του με την οποία έκανε δεκτό κατά πλειοψηφία, τέσσερα προς ένα, ότι δεν συνέτρεχε περίπτωση προβολής δικαιωμάτων του Δημοσίου στο υπό κρίση ακίνητο, δηλαδή ότι το ακίνητο δεν μπορούσε να διεκδικηθεί από το Δημόσιο. 

Το Γνωμοδοτικό Συμβούλιο τεκμηρίωσε την άποψη αυτή λέγοντας ότι δεν υπήρχε καμιά απολύτως ένδειξη ότι το Δημόσιο προέβαλε δικαιώματα κυριότητος επί του ως άνω ακινήτου κατά τα αμέσως μετά την έξωση του 'Οθωνος έτη, αλλά και καθ'όλη τη διάρκεια των εκατόν τριάντα και πλέον ετών που ακολούθησαν μέχρι σήμερα. 

Από την έρευνα αυτή εξήχθη το συμπέρασμα ότι η έκταση των είκοσι επτά στρεμμάτων, η οποία περιήλθε στην ιδιοκτησία της "ΑΒΕΤΕ Υπέρ Μαρινόπουλος" δεν συνορεύει με το δημόσιο κτήμα ΒΚ 67 και το ότι βρίσκεται στο ανατολικό μέρος αυτού και μακράν των ορίων του συγκεκριμένου ακινήτου. Η γνωμοδότηση αυτή έγινε δεκτή από το Υπουργείο Οικονομικών στις 10 Απριλίου 1998. 

Επί του δευτέρου τώρα ερωτήματός σας. Εφόσον, κύριε συνάδελφε, δεν προκύπτουν δικαιώματα του δημοσίου επί του συγκεκριμένου ακινήτου δεν τίθεται θέμα διεκδίκησης και προστασίας του και κατ'επέκταση ένταξής του στο σχεδιασμό του πάρκου περιβαλλοντικής ευαισθητοποίησης του Πύργου της Βασιλίσσης. 

ΠΡΟΕΔΡΕΥΩΝ (Παναγιώτης Σγουρίδης): Ο κ. Καρατάσος έχει το λόγο για δύο λεπτά να αναπτύξει την επίκαιρη ερώτησή του. 

ΓΕΩΡΓΙΟΣ ΚΑΡΑΤΑΣΟΣ: Πρώτη φορά ακούω το δημόσιο να θέλει να διεκδικήσει τα δικά του δικαιώματα. Σαν να μας λέτε, δηλαδή, ότι το δημόσιο δεν διεκδίκησε από τον κ. Σεπιερίδη τόσα χρόνια γιατί δεν είχε τίτλους. Μα ήταν δικό του. Τι να διεκδικήσει, το δικό του; Η απόφαση του γνωμοδοτικού συμβουλίου, ότι το κτήμα έχει περιέλθει σε ιδιώτες μέχρι τη χρησικτησία, πάρθηκε με οριακή πλειοψηφία. Μειοψήφισε ο εισηγητής, ο οποίος πρότεινε να συνεχιστεί η έρευνα. Μάλιστα η σύνθεση του γνωμοδοτικού συμβουλίου άλλαξε. Γιατί άραγε; Τι συμβαίνει; Τι κάνατε εσείς μετά την απόφαση αυτή για να υπερασπιστείτε το συμφέρον του ελληνικού δημοσίου; Κάνατε καμιά ένσταση έστω γι'αυτήν τη μειοψηφία; Τίποτα δεν κάνατε. 'Οταν έγινε η μελέτη για το πάρκο, εξετάστηκε το ιδιοκτησιακό καθεστώς; 'Οχι. 

Περιμένατε να γίνει ερώτηση από εμένα για να διατάξετε να γίνει αυτή η έρευνα; Αν η στημένη για μένα απόφαση ήταν αρνητική τι θα κάνατε με το πάρκο; Τίποτα. Σήμερα στο χώρο αυτό υπάρχει το Κέντρο Βρεφών Μητέρα το γήπεδο Ιλίου, κτίσματα του Υπουργείου Γεωργίας, οι γραμμές του ΟΣΕ και τόσα άλλα. Πώς έγιναν όλα αυτά; Υπάρχουν τίτλοι; Δεν είναι δικαίωμα του ελληνικού δημοσίου; Ξέρετε ότι η απόφαση αυτή είναι αντίθετη με την πρόσφατη απόφαση του Ειδικού Δικαστηρίου στη διαμάχη Κωνσταντίνου-δημοσίου που είπε ότι, κινητή και ακίνητη περιουσία των βασιλέων τους παρέχεται εκ της ιδιότητας τους και τους εγκαταλείπει όταν χάνουν τους τίτλους. Εδώ γιατί δεν ισχύει αυτή η απόφαση; Δεν δημιουργείται δεδικασμένο ώστε ο Κωνσταντίνος να πουλάει το Τατόι και την Κέρκυρα; Μήπως αυτό θέλετε αν και είστε από την Κέρκυρα; Βέβαια είναι ταξική σας επιλογή και δείχνει καθαρά τίνος συμφέροντα εξυπηρετείτε. 

Το χτήμα δεν ανήκει στην Αμαλία.'Εχει κατασχεθεί το 1862 από την προσωρινή κυβέρνηση. Το ομολογεί και η ίδια η Αμαλία με αίτησή της που κατέθεσε στις 7.3.1868 στην αρμόδια υπηρεσία του Υπουργείου Οικονομικών και ζητά αποζημίωση. Αντίγραφο της αίτησης καταθέτω στα Πρακτικά, κύριε Υπουργέ, αν δεν τα ξέρετε. Σήμερα κανένα επίσημο στοιχείο δεν υπάρχει που να λέει ότι το κτήμα κατοχυρώθηκε και πάλι με πρωτόκολλο του 'Οθωνα και της Αμαλίας. 

'Αρα, τόσο η Αμαλία όσο και οι μετέπειτα αγοραστές Σίνας και Παχής γνώριζαν την κατάσταση. Δεν μπορούν να επικαλεστούν, λοιπόν, όπως λέει η απόφαση πρωτότυπο τρόπο κτήσεως δι' εκτάκτου χρησικτησίας, γιατί σύμφωνα με την υπ' αριθμόν 126/1865 απόφαση του Αρείου Πάγου οι άκυροι τίτλοι αναστέλλουν την χρησικτησία. 

Κύριε Υπουργέ, αν δεν λάβετε μέτρα να σταματήσει η οικοδόμηση θα προσφύγουμε στην εισαγγελία και όλες τις ευθύνες θα τις αναλάβετε εσείς γιατί είναι στην αρμοδιότητα του Υπουργείου σας. 

(Στο σημείο αυτό ο Βουλευτής κ. Γεώργιος Καρατάσος καταθέτει για τα Πρακτικά το προαναφερθέν έγγραφο το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής) 

ΠΡΟΕΔΡΕΥΩΝ (Παναγιώτης Σγουρίδης): Ο κ. Δρυς έχει το λόγο για δύο λεπτά για να δευτερολογήσει. 

ΓΕΩΡΓΙΟΣ ΔΡΥΣ (Υφυπουργός Οικονομικών): Κύριε Πρόεδρε, στην προηγούμενη ερώτηση αρμοδιότητος του κ. Ανθόπουλου μπλέχτηκαν οι πολιτικοί μηχανικοί με τους νομικούς. Ακούγοντας τώρα τον εκλεκτό συνάδελφο να αναπτύσσει την ερώτησή του θυμήθηκα κάτι που έλεγε ο αείμνηστος Γιώργος Γεννηματάς: Αλίμονο στους νομικολογούντες μη νομικούς! 

ΓΕΩΡΓΙΟΣ ΚΑΡΑΤΑΣΟΣ: Κύριε Υπουργέ, ανέπτυξα την ερώτησή μου ... 

ΓΕΩΡΓΙΟΣ ΔΡΥΣ (Υφυπουργός Οικονομικών): Κύριε συνάδελφε, παρακαλώ να μη με διακόπτετε. 

Λέγω, λοιπόν, ότι έγινε προφορική καταγγελία ιδιώτου και ως όφειλε το Υπουργείο Οικονομικών παρέπεμψε το θέμα στο Ειδικό Γνωμοδοτικό Συμβούλιο Δημοσίων Κτημάτων . Το Γνωμοδοτικό Συμβούλιο Δημοσίων Κτημάτων συνεδρίασε δύο φορές. Δεν ξέρω, κύριε συνάδελφε, πώς φαντάζεσθε ότι πρέπει να επιλύονται τέτοιες διαφορές. Φαίνεται ότι έχετε περίεργες απόψεις για την επίλυση των διαφορών μεταξύ ιδιωτών και Δημοσίου, αλλά το Δημόσιο έχει θεσμοθετημένα αρμόδια όργανα και είναι υποχρεωμένο να τηρεί τις αποφάσεις τους. 

Λοιπόν το Γνωμοδοτικό Συμβούλιο συνεδρίασε δύο φορές. Την πρώτη φορά ζήτησε την πλήρη συμπλήρωση του φακέλου από την εποχή του 'Οθωνος μέχρι σήμερα και στη δεύτερη συνεδρίασή του με πλειοψηφία τέσσερα προς ένα, απεφάσισε ότι δεν υπάρχουν αποδείξεις που να οδηγούν στο χαρακτηρισμό του συγκεκριμένου ακινήτου των είκοσι επτά στρεμμάτων ως Δημοσίου Κτήματος. Αν το τέσσερα προς ένα είναι για εσάς οριακή πλειοψηφία τότε πρέπει να αλλάξουμε την αναλογία των αριθμών. 

'Οσον αφορά αυτό που είπατε ότι άλλαξε η σύνθεση του Γνωμοδοτικού Συμβουλίου σας γνωρίζω κύριε συνάδελφε, ότι αυτό δεν προκύπτει από τα σχοιχεία που υπάρχουν στο φάκελο του θέματος. Επίσης αυτό δεν αναφέρεται στην ερώτησή σας. Θα σας συμβούλευα όμως πριν καταθέτετε τέτοιες ερωτήσεις, να συμβουλεύεσθε το Υπουργείο Οικονομικών για να είσθε περισσότερο τεκμηριωμένος στην ανάπτυξη τους. 

ΠΡΟΕΔΡΕΥΩΝ (Παναγιώτης Σγουρίδης): Επίκαιρες ερωτήσεις δευτέρου κύκλου: 

Πρώτη είναι η υπ' αριθμ.67/2.11.1998 επίκαιρη ερώτηση του Βουλευτή του Πανελληνίου Σοσιαλιστικού Κινήματος κ. Θεόδωρου Στάθη προς τον Υπουργό Οικονομικών σχετικά με την επίσπευση της διαδικασίας υλοποίησης του ν.2386/96 για την εξαγορά από τους δικαιούχους δημοσίων εκτάσεων στο δέλτα του Πηνειού. 

Η επίκαιρη ερώτηση είναι η ακόλουθη: 

"Με το ν.2386/96 δόθηκε η δυνατότητα σε ιδιώτες για εξαγορά από το δημόσιο εκτάσεων στο δέλτα του Πηνειού (Μεσάγγαλα, Στρίντζος, Κουλούρα, Στόμιο). 

Η παραχώρηση δεν άρχισε ακόμη, αλλά και όταν αρχίσει, όπως διαβεβαιώνουν οι αρμόδιοι της Κτηματικής Υπηρεσίας του Δημοσίου στη Λάρισα, με τις υπάρχουσες υπηρεσιακές δυνατότητες δεν υπάρχει η δυνατότητα έκδοσης τίτλων περισσοτέρων από πέντε την ημέρα. Με τους ρυθμούς αυτούς και εφ' όσον ξεκινήσει η διαδικασία, προβλέπεται να ολοκληρωθεί σε διάστημα μεγαλύτερο των τριών ετών. 

Οι δικαιούχοι προβάλλουν το δίκαιο αίτημα για την επίσπευση της διαδικασίας. 

Ερωτάται ο κύριος Υπουργός: 

  

 

  

Σελίδα 710 

Σε ποιες ενέργειες είναι δυνατόν να προβεί, προκειμένου να επισπευσθεί η διαδικασία εξαγοράς και να ικανοποιηθεί το δίκαιο αίτημα των δικαιούχων.". 

Ο Υφυπουργός κ. Δρυς έχει το λόγο να πρωτολογήσει για τρία λεπτά. 

ΓΕΩΡΓΙΟΣ ΔΡΥΣ (Υφυπουργός Οικονομικών): Κύριε Πρόεδρε, κατ' αρχήν θέλω να ευχαριστήσω τον κ. Στάθη για την υποβολή της ερώτησης αυτής, γιατί δίνεται η δυνατότητα, το Κοινοβούλιο, αλλά και ο λαός της Λάρισας που έχει το συγκεκριμένο πρόβλημα, να ενημερωθούν υπεύθυνα. 

Πράγματι, κύριε Στάθη, με το ν. 2386/96 εδόθη η δυνατότητα εξαγοράς από αυθαίρετους κατόχους δημοσίων κτημάτων στην περιοχή του Δέλτα του Πηνειού ποταμού. Ο νόμος αυτός προέβλεπε χρονικό διάστημα έξι μηνών, εντός του οποίου έπρεπε οι ενδιαφερόμενοι να υποβάλουν αιτήσεις εξαγοράς. Η αρμόδια Κτηματική Υπηρεσία Λαρίσης κινητοποίησε τη νομοθετική ρύθμιση στις ενδιαφερόμενες κοινότητες, τοιχοκόλλησε σε όλα τα κοινοτικά καταστήματα της περιοχής σχετική πρόσκληση και καλούσε τους ενδιαφερόμενους να καταθέσουν τα απαραίτητα δικαιολογητικά για την έκδοση τίτλων. 

'Ετσι υπεβλήθησαν δύο χιλιάδες τετρακόσιες έντεκα εμπρόθεσμες αιτήσεις εξαγοράς και τριάντα οκτώ εκπρόθεσμες αιτήσεις, που συνολικά έχουν ως εξής: Στην περιοχή Μεσάγγαλα χίλιες διακόσιες σαράντα πέντε εμπρόθεσμες και τριάντα πέντε εκπρόθεσμες. Στην περιοχή Κουλούρα εκατόν είκοσι εννέα εμπρόθεσμες, στην περιοχή Σκλήθρου και Στρίντζου εννιακόσιες εβδομήντα πέντε εμπρόθεσμες και τρεις εκπρόθεσμες και στην περιοχή Στόμιο εξήντα δύο εμπρόθεσμες αιτήσεις. Από τις αιτήσεις αυτές, οι εξήντα δύο που αφορούσαν το δημόσιο ακίνητο στο Στόμιο, έχουν ήδη εξεταστεί και έχουν δοθεί τίτλο. Αυτό έγινε πριν δοθεί προς την Κτηματική Υπηρεσία Λαρίσης η απαγορευτική για τη χορήγηση τίτλων εντολή, με βάση οδηγία του ΥΠΕΧΩΔΕ για την προστασία του βιότοπου, στο τέλος Ιουλίου του 1996. Το ΥΠΕΧΩΔΕ, ήρε την προηγούμενη απόφαση τον Ιούλιο του 1998, δηλαδή λίαν προσφάτως και έτσι δόθηκε η δυνατότητα να προχωρήσει η διαδικασία των παραχωρήσεων υπό ορισμένες προϋποθέσεις οι οποίες είχαν τεθεί από τις μελέτες για την προστασία του βιοτόπου, καθόσον είμαστε υποχρεωμένοι όπως γνωρίζετε, από διεθνή σύμβαση. 

Παρά το γεγονός ότι η διαδικασία είναι πράγματι χρονοβόρα, θέλω να σας διαβεβαιώσω ότι έγινε ενημέρωση των ενδιαφερομένων για το τίμημα εξαγοράς, για την καταβολή του φόρου μεταβίβασης και όλες τις σχετικές διαδικασίες που απαιτούνται. 'Ετσι έχουν ήδη υποβληθεί προς την Κεντρική Υπηρεσία του Υπουργείου Οικονομικών, τριάντα πέντε αποφάσεις παραχώρησης για έγκριση, και άλλες πενήντα είναι έτοιμες να εγκριθούν. Μέχρι το τέλος του τρέχοντος έτους, εκτιμώ ότι θα έχουν υποβληθεί για έγκριση όλες, δηλαδή οι χίλιες διακόσιες σαράντα πέντε αποφάσεις που αφορούν τα Δημόσια ακίνητα των Μεσαγγάλων. Αμέσως μετά θα ακολουθήσει η διαδικασία έκδοσης εγκριτικών αποφάσεων για τα δημόσια ακίνητα της περιοχής Κουλούρας και Σκλήθρου-Στρίντζου, ώστε να εκδοθούν και γι' αυτά οι αντίστοιχοι τίτλοι. 

Κύριε Στάθη, κύριε συνάδελφε, δεδομένου ότι η πλέον χρονοβόρα φάση της όλης διαδικασίας είναι αυτή της εξέτασης των δικαιολογητικών για την υποβολή των εγκριτικών αποφάσεων των παραχωρήσεων στη Κεντρική Υπηρεσία, θεωρούμε ότι καταβάλλεται από τις υπηρεσίες του Υπουργείου, κάθε δυνατή προσπάθεια. Αναμένουμε ότι όλη η διαδικασία θα ολοκληρωθεί για το σύνολο των υποβληθεισών αιτήσεων μέσα στο πρώτο εξάμηνο του 1999. Eυχαριστώ. 

ΠΡΟΕΔΡΕΥΩΝ (Παναγιώτης Σγουρίδης): Ευχαριστούμε και εμείς τον κ. Δρυ. 

Ορίστε, κύριε Στάθη, έχετε το λόγο δύο λεπτά, να αναπτύξετε την επίκαιρη ερώτησή σας. 

ΘΕΟΔΩΡΟΣ ΣΤΑΘΗΣ: Κύριε Πρόεδρε, είμαι πάρα πολύ ευτυχής που ακούω ότι οι διαδικασίες στο Υπουργείο Οικονομικών προχωρούν με τόσο γρήγορο ρυθμό και ότι μέσα στο πρώτο εξάμηνο του 1999 όλες αυτές θα ολοκληρωθούν στο σύνολό τους. 

Πιστεύω ότι οι κάτοικοι της περιοχής θα είναι πάρα πολύ ευτυχείς, κύριε Υπουργέ. Δεν μπορώ παρά να σας ευχαριστήσω για το ενδιαφέρον που δείξατε. 

'Ηθελα επίσης με την ευκαιρία αυτή να σας επισημάνω ότι όταν κατέθεσα αυτήν την επίκαιρη ερώτηση εκδηλώθηκε ενδιαφέρον και από άλλες περιοχές, ακόμα και από τη Σάμο. Από τη Σάμο τηλεφώνησε ένας ραδιοφωνικός σταθμός ο οποίος εξέφραζε το ενδιαφέρον της περιοχής. 

'Ισως θα πρέπει να δείτε λίγο αυτές τις περιοχές εκεί, γιατί πράγματι αφού ψηφίσαμε αυτόν το νόμο, η πολιτεία πήρε την απόφαση να ικανοποιήσει αυτούς τους αυθαίρετους καταπατητές κατά κάποιο τρόπο, ας προχωρήσουμε με ένα ρυθμό ώστε να ικανοποιηθεί αυτό το γενικότερο αίτημα. 

Σας ευχαριστώ. 

ΠΡΟΕΔΡΕΥΩΝ (Παναγιώτης Σγουρίδης): Ευχαριστούμε και εμείς τον κ. Στάθη. 

Κύριε Υφυπουργέ, θέλετε να προσθέσετε τίποτα; 

ΓΕΩΡΓΙΟΣ ΔΡΥΣ (Υφυπουργός Οικονομικών): 'Οχι, κύριε Πρόεδρε. 

ΠΡΟΕΔΡΕΥΩΝ (Παναγιώτης Σγουρίδης): Ευχαριστούμε. 

Δεύτερη είναι η με αριθμό 66/2.11.98 επίκαιρη ερώτηση του Βουλευτή της Νέας Δημοκρατίας κ. Θεόδωρου Πασσαλίδη προς τον Υπουργό Γεωργίας, σχετικά με τον καθορισμό τιμής για το σιτάρι, την ενίσχυση των παραγωγών κλπ., η οποία έχει ως ακολούθως: 

"Πέρασαν τρεις και πλέον μήνες από τη συγκομιδή των σιτηρών και δεν έχει ακόμη διαμορφωθεί η τιμή για τις αγοραπωλησίες της παραγωγής σίτου. 

Οι αγρότες σιτοπαραγωγοί που παρέδωσαν την παραγωγή τους στις Ενώσεις Αγροτικών Συνεταιρισμών Κιλκίς και Αξιούπολης του Νομού Κιλκίς δεν γνωρίζουν ακόμη την τιμή των προϊόντων τους. Παρά το γεγονός ότι οι δύο παραπάνω Ενώσεις Αγροτικών Συνεταιρισμών έκαναν από δύο δημοπρασίες, απέβησαν άκαρπες γιατί δεν βρέθηκε αγοραστής. 

Υπάρχουν πληροφορίες ότι έγιναν εισαγωγές σιτηρών από το εξωτερικό με τιμές χαμηλότερες από την τιμή παρέμβασης των 41,6 δραχμών ανά κιλό. 

Πέρυσι οι τιμές για την αγορά σίτου ξεκίνησαν από τις πενήντα δύο (52) δραχμές ανά κιλό. Κάθε χρόνο το κόστος παραγωγής ανεβαίνει χωρίς την αντίστοιχη αύξηση της τιμής του σίτου. Οι διαφορές ανάμεσα στις τιμές σίτου και ψωμιού είναι μεγάλες σε βάρος του αγρότη και του καταναλωτή. 

Πρέπει να σημειωθεί ότι ο Νομός Κιλκίς είναι κατ'εξοχήν σιτοπαραγωγικός νομός με ποσοστό 85%. 

Επειδή η οικονομική κατάσταση των αγροτών του Νομού Κιλκίς βρίσκεται στα όρια της οικονομικής εξαθλίωσης, ερωτάσθε κύριε Υπουργέ: 

Τι μέτρα προτίθεσθε να πάρετε ώστε να πληρωθούν οι αγρότες σιτοπαραγωγοί;". 

Ο Υφυπουργός Γεωργίας, κ. Ντίνος Βρεττός θα πάρει το βάπτισμα του πυρός. 

ΘΕΟΔΩΡΟΣ ΣΤΑΘΗΣ: Κύριε Πρόεδρε, δεν βάζετε και τη Λάρισα μέσα; 

ΠΡΟΕΔΡΕΥΩΝ (Παναγιώτης Σγουρίδης): Ορίστε, κύριε Βρεττέ, έχετε το λόγο τρία λεπτά για να πρωτολογήσετε. 

ΚΩΝΣΤΑΝΤΙΝΟΣ ΒΡΕΤΤΟΣ (Υφυπουργός Γεωργίας): Η απάντηση μου, κύριε Πρόεδρε, αφορά και τη Λάρισα και αφορά γενικότερα την πολιτική μας σε σχέση με τα σιτηρά. 

ΠΡΟΕΔΡΕΥΩΝ (Παναγιώτης Σγουρίδης): 'Ολη την Ελλάδα. 

ΚΩΝΣΤΑΝΤΙΝΟΣ ΒΡΕΤΤΟΣ (Υφυπουργός Γεωργίας): Αξιότιμε κύριε συνάδελφε, να σπεύσω αμέσως να σας διευκρινίσω ότι ουδεμία εισαγωγή σίτου έγινε αυτήν την περίοδο από τρίτες χώρες στη χώρα μας. 

'Οπως γνωρίζετε οι τιμές του σίτου διαμορφώνονται με βάση την προσφορά και τη ζήτηση, δηλαδή στον ελεύθερο ανταγωνισμό. Πέρυσι είχαμε αρκετά υψηλές τιμές, τέτοιες ώστε να μην υπάρξει καμία ανάγκη να καταφύγουν οι παραγωγοί στην παρέμβαση της Ευρωπαϊκής 'Ενωσης. Και φέτος οι τιμές δεν είναι άσχημες. Είναι σε επίπεδα που μέχρι τώρα δεν επέβαλαν στους παραγωγούς να αιτήσουν την παρέμβαση 

 

 

  

Σελίδα 711 

στις τιμές από την Ευρωπαϊκή 'Ενωση. Βέβαια, υπάρχουν και ορισμένες κατηγορίες περιοχών ή, για να είμαι πιο συγκεκριμένος, κατηγορίες ποιοτήτων που δεν αποκλείεται να αντιμετωπίσουν προβλήματα έστω και αν καταφύγουν στην παρέμβαση. 

Η ερώτηση αφορά στο τι μπορεί να κάνει η Κυβέρνηση για να εξασφαλίσουν τις τιμές τους οι παραγωγοί. 'Οπως γνωρίζετε η Κυβέρνηση δεν έχει πολλά περιθώρια επέμβασης. Πρώτον, διότι η τιμή παρέμβασης, η οποία πράγματι είναι αυτή η οποία αναφέρατε, γύρω στις σαράντα μία δραχμές, καθορίζεται από την Ευρωπαϊκή 'Ενωση με κριτήρια που έχουν αποφασισθεί από το 1992. Αυτό είναι το πρώτο. 

Το δεύτερο είναι ότι όταν υπάρχουν ποιοτικά προβλήματα δεν είναι σε θέση η Ελλάδα να ζητήσει αλλαγή των ποιοτικών προδιαγραφών, διότι οι ποιοτικές προδιαγραφές αφορούν όλα τα κράτη-μέλη της Ευρωπαϊκής 'Ενωσης. Συνεπώς, δεν μπορεί η Ελλάδα να ζητήσει κάτι το διαφορετικό. 

Επίσης γνωρίζετε, κύριε συνάδελφε, ότι αδυνατούμε να επέμβουμε με επιδότηση των σιταριών ως χώρα, δηλαδή να έχουμε ελληνική επιδότηση πάνω στο προϊόν. 

Μπορούμε να παρεμβαίνουμε -και το κάνουμε- στη γενικότερη πολιτική της Ευρωπαϊκής 'Ενωσης, σε σχέση με τρίτες χώρες, με δασμούς κλπ. Αυτό γίνεται και θα συνεχιστεί και στο μέλλον. 

Συνεπώς, θα πρέπει να το πούμε καθαρά ότι υπάρχουν ορισμένα στάρια -και δεν θέλω να αναφερθώ στη δική σας περίπτωση, αναφέρομαι γενικότερα-τα οποία έχουν πρόβλημα. Και αυτό, το πώς θα βελτιώσουμε την ποιότητα των σιτηρών μας, θα πρέπει να το δούμε στα πλαίσια μιας ευρύτερης πολιτικής. 

Ευχαριστώ πολύ. 

ΠΡΟΕΔΡΕΥΩΝ (Παναγιώτης Σγουρίδης): Ευχαριστούμε τον κ. Βρεττό. 

Ο κ. Πασσαλίδης έχει το λόγο για δυο λεπτά, για να αναπτύξει την επίκαιρη ερώτηρη του. 

ΘΕΟΔΩΡΟΣ ΠΑΣΣΑΛΙΔΗΣ: Ο κύριος Υπουργός ανέφερε ότι οι τιμές πέρσι ήταν καλύτερες γύρω στις πενήντα δυο (52) δραχμές. Για φέτος λέτε ότι είναι ικανοποιητικές. 'Οταν οι αγοραστές σήμερα δίνουν σαράντα τρεις (43), σαράντα τέσσερις (44), σαράντα πέντε (45) δραχμές, οπωσδήποτε οι τιμές υπολείπονται των περσινών τιμών. 'Αρα, οι τιμές οι φετινές, εκεί που έχουν δοθεί, είναι κατά πολύ χαμηλότερες. 

'Οσον αφορά το κόστος παραγωγής, κύριε Υπουργέ, απ' ό,τι αντιλαμβανόμεθα, δεν προσπαθήσατε να δημιουργήσετε την ανταγωνιστικότητα έναντι των άλλων ευρωπαϊκών χωρών. Και αυτό αποτελεί το μεγάλο μειονέκτημα για τα αγροτικά μας προϊόντα και ιδιαίτερα για τα σιτηρά, που έχουμε το μεγάλο πρόβλημα σήμερα. 

'Οπως αναφέρω στην επίκαιρη ερώτησή μου, οι ενώσεις αγροτικών συνεταιρισμών του Νομού Κιλκίς έκαναν δύο δημοπρασίες οι οποίες απέβησαν άκαρπες, γιατί δεν βρέθηκε αγοραστής. Αυτό έγινε και σε άλλες ενώσεις σε όλη τη χώρα. 'Οπως είπε προηγουμένως ο συνάδελφος κ. Στάθης, το ίδιο πρόβλημα αντιμετωπίζουν και στην περιοχή της Λάρισας, μια μεγάλη σιτοπαραγωγική περιοχή. 

ΠΡΟΕΔΡΕΥΩΝ (Παναγιώτης Σγουρίδης): Σε όλη την Ελλάδα! Είναι θέμα ποιοτικό. 

ΘΕΟΔΩΡΟΣ ΠΑΣΣΑΛΙΔΗΣ: 'Εμποροι και εταιρείες δεν προσήλθαν, συνεχίζοντας έτσι θα έλεγα το μποϋκοτάρισμα της συνεταιριστικής δράσεως. 'Ετσι, το σιτάρι των παραγωγών παραμένει στις αποθήκες και οι ανάγκες των αγροτών καθημερινά αυξάνονται. 

Η οικονομική κατάσταση των αγροτών, είναι πολύ άσχημη, ενώ τα υψηλά χρέη είναι δεδομένα στην Αγροτική Τράπεζα. 

Οι έμποροι και οι μεγάλες εταιρείες θέλουν να πιέσουν πτωτικά τις τιμές. 

Αποθαρρυμένες οι διοικήσεις των ενώσεων, αποκλείουν νέα δημοπρασία και σχεδιάζουν πώληση των σιτηρών με απευθείας διαπραγματεύσεις, εξασφαλίζοντας εκ των προτέρων ένα πλαίσιο απόλυτης διαφάνειας, με την ελπίδα να επιτύχουν καλύτερη τιμή στο στάρι. 

Πέρσι οι τιμές για την αγορά των σιτηρών ξεκίνησαν με πενήντα δυο (52) δραχμές ανά κιλό. Οι διαφορές ανάμεσα στις τιμές σίτου και ψωμιού είναι μεγάλες, σε βάρος οπωσδήποτε του αγρότη και του καταναλωτή. 

Ο Νομός Κιλκίς, τον οποίο εκπροσωπώ, είναι καθαρά σιτοπαραγωγικός νομός, σε ποσοστό 85%. 

Το ερώτημα, που ακούγεται και επαναλαμβάνεται επί τρεισήμισι περίπου μήνες από τους αγρότες, είναι: Πότε θα πληρωθούν οι σιτοπαραγωγοί και σε ποια τιμή για το προϊόν τους που παρέδωσαν στις ενώσεις; 

Η συνολικά αδιάθετη ποσότητα σιτηρών στο Νομό Κιλκίς είναι είκοσι τρεις χιλιάδες τόνοι. Μάλιστα, η ποιότητα των σιτηρών στο Νομό Κιλκίς είναι από τις καλύτερες. Θα έλεγα η καλύτερη σε όλη την επικράτεια. Πρέπει να τονιστεί ότι παρατηρήθηκε υπερπαραγωγή σιτηρών στην Γαλλία και στην Ιταλία. Μπροστά δε σε αυτήν τη στασιμότητα που παρατηρείται, ερωτώ κύριε Υπουργέ, προκειμένου να προστατευθεί η εγχώρια παραγωγή, εάν στις προθέσεις του Υπουργείου Γεωργίας είναι να δημιουργηθεί φορέας παρέμβασης. Γιατί το πρόβλημα εξακολουθεί να υπάρχει μέχρι αυτήν τη στιγμή. 

ΠΡΟΕΔΡΕΥΩΝ (Παναγιώτης Σγουρίδης): Ο κ. Βρεττός έχει το λόγο για δυο λεπτά, για να δευτερολογήσει. 

ΚΩΝΣΤΑΝΤΙΝΟΣ ΒΡΕΤΤΟΣ (Υφυπουργός Γεωργίας): Κύριε Πρόεδρε, κατανοώ απολύτως το ενδιαφέρον του κυρίου συναδέλφου για την περιοχή του. Και γνωρίζει και ο ίδιος ότι ορισμένα πράγματα δεν είναι εύκολο να τα πει κανείς από τα βουλευτικά έδρανα ότι δηλαδή, υπάρχουν αντικειμενικές αδυναμίες για τη λύση συγκεκριμένων προβλημάτων των Ελλήνων παραγωγών. 

Πράγματι πέρσι υπήρχαν υψηλότερες τιμές. 'Ομως, όπως είπαμε και προηγουμένως, οι τιμές καθορίζονται από την αγορά και τη ζήτηση. Πέρσι είχαμε μια μικρή παραγωγή σταριού με αποτέλεσμα να διαμορφωθούν υψηλές τιμές και στην ευρωπαϊκή αγορά και στη διεθνή. Φέτος η παραγωγή σταριού είναι μεγαλύτερη. 'Επεσαν οι τιμές. Αυτό είναι δεδομένο και κανείς δεν μπορεί να το αλλάξει. 

Δεύτερον, όσον αφορά την παραγωγικότητα και την ποιότητα, αυτά είναι μακροπρόθεσμα πράγματα. Εγώ να παραδεχτώ ότι υπάρχει ένα μέρος ευθύνης και της πολιτείας, για το γεγονός ότι το κόστος παραγωγής και η ποιότητα είναι σε αυτά τα επίπεδα που είναι. 'Ομως αυτό, όπως καταλαβαίνετε, δεν μπορεί να συζητηθεί σήμερα. 

Επίσης, είναι γνωστά τα οικονομικά προβλήματα που έχουν οι αγρότες και τα κατανοούμε απόλυτα. 

'Ομως, θα πρέπει να επαναλάβω και πάλι, για να γίνει κατανοητό ότι υπάρχουν ορισμένα προβλήματα ποιότητας τα οποία δεν μπορούμε να τα ξεπεράσουμε τουλάχιστον τώρα. Δηλαδή, κάποια σιτάρια μπορούν να ανταγωνισθούν και την αγορά και να μπουν μέσα στη διαδικασία παρέμβασης και κάποια δεν μπορούν. 

Ελπίζω ότι στην περιοχή σας θα υπάρξουν λύσεις σε αυτά τα προβλήματα. Είμαστε κοντά να προσφέρουμε την οποιαδήποτε βοήθεια, αλλά βοήθεια η οποία είναι στα πλαίσια των δυνατοτήτων μας. Ευχαριστώ πολύ. 

ΠΡΟΕΔΡΕΥΩΝ (Παναγιώτης Σγουρίδης): Εισερχόμαστε στην τρίτη επίκαιρη ερώτηση ... 

ΘΕΟΔΩΡΟΣ ΣΤΑΘΗΣ: Μήπως γίνεται αθέμιτος ανταγωνισμός ... 

ΠΡΟΕΔΡΕΥΩΝ (Παναγιώτης Σγουρίδης): Σας παρακαλώ, κύριε Στάθη, να τα πείτε ιδιαιτέρως, όχι δια των εδράνων. 

ΚΩΝΣΤΑΝΤΙΝΟΣ ΒΡΕΤΤΟΣ (Υφυπουργός Γεωργίας): Το μήπως, κύριε συνάδελφε, δεν λέει τίποτα. Εάν έχετε διαπιστώσει κάτι, κάντε μια επίκαιρη ερώτηση να μας το καταγγείλετε. 

ΠΡΟΕΔΡΕΥΩΝ (Παναγιώτης Σγουρίδης): Η τρίτη, με αριθμό 64/2.11.98 επίκαιρη ερώτηση του Βουλευτή του Κομμουνιστικού Κόμματος Ελλάδος κ. Ευστρατίου Κόρακα, προς τον Υπουργό Δημόσιας Τάξης, σχετικά με τη διεθνή σύναξη νεοναζιστών και νεοφασιστών στη Θεσσαλονίκη κλπ., διαγράφεται λόγω κωλύματος του κυρίου Υπουργού. 

Τέταρτη και τελευταία είναι η υπ. αριθμ. 59/1.11.98 επίκαιρη 

  

 

  

Σελίδα 712 

ερώτηση του Βουλευτή του Συνασπισμού της Αριστεράς και της Προόδου κ. Ευάγγελου Αποστόλου, προς τον Υπουργό Γεωργίας, σχετικά με την πώληση από την Αγροτική Τράπεζα της Πτηνοτροφικής Επιχείρησης "ΑΦΟΙ ΜΙΜΙΜΟΥ". 

Η επίκαιρη ερώτηση του κ. Αποστόλου είναι η ακόλουθη: 

"Η ΑΤΕ με Δελτίο Τύπου στις 15.9.97 ανακοίνωσε σχέδιο διάσωσης και αναδιάρθρωσης της πτηνοτροφικής επιχείρησης "ΑΦΟΙ ΜΙΜΙΚΟΥ" με έδρα τη Ν. Αρτάκη Ευβοίας. Αιτιολογία αυτής της παρέμβασης ήταν η διασφάλιση των οικονομικών συμφερόντων της Τράπεζας, των θέσεων εργασίας και των συνθηκών ανταγωνισμού στον κλάδο. 

Σήμερα, ένα χρόνο μετά φαίνεται ότι το σχέδιο απέτυχε αφού δεν εκπληρώθηκε κανένας από τους λόγους της παρέμβασης. Ενδεικτικά αναφέρεται ότι οι οφειλές προς την ΑΤΕ, από δεκαεπτά δισεκατομμύρια (17.000.000.000) δραχμές που ήταν στις 15.9.97 έχουν φθάσει στα είκοσι επτά δισεκατομμύρια (27.000.000.000) δραχμές, οι θέσεις εργασίας μειώθηκαν αλλά κυρίως οι συνθήκες ανταγωνισμού χειροτέρεψαν αφού οι άλλες μονάδες της περιοχής βρίσκονται στα πρόθυρα της ολοκληρωτικής καταστροφής και σήμερα λειτουργούν με κεφάλαιο κίνησης που προέρχεται από παρακράτηση των αποδοχών των εργαζομένων. 

Επειδή πληροφορίες αναφέρουν ότι αυτές τις ημέρες η ΑΤΕ θα ανακοινώσει την απόφασή της για πώληση της επιχείρησης "ΑΦΟΙ ΜΙΜΙΚΟΥ", χωρίς ταυτόχρονα να λάβει κανένα μέτρο στήριξης για τις υπόλοιπες μονάδες, ερωτάται ο κύριος Υπουργός: 

1. Αν θα γίνει αποδεκτή μια προσφορά εξαγοράς της επιχείρησης με τίμημα πολύ χαμηλότερο των οφειλών προς την ΑΤΕ και 

2. Αν θα λάβει πρόσθετα μέτρα για τη συνέχιση της λειτουργίας των υπόλοιπων μονάδων της περιοχής, δεδομένου ότι διασφαλίζουν όχι μόνο θέσεις εργασίας, αλλά και περί το 40% της παραγωγής λευκού κρέατος στη χώρα μας". 

Ο έτερος Υφυπουργός Γεωργίας κ. Παρασκευάς Φουντάς θα πάρει και αυτός το βάπτισμα του πυρός. 

Ορίστε, κύριε Φουντά, έχετε το λόγο για τρία λεπτά. 

ΠΑΡΑΣΚΕΥΑΣ ΦΟΥΝΤΑΣ (Υφυπουργός Γεωργίας): Θα ήθελα να ενημερώσω τον κύριο συνάδελφο, ότι η Κυβέρνηση και η Αγροτική Τράπεζα καταβάλλουν κάθε προσπάθεια για να εξευρεθεί λύση, ούτως ώστε να στηρίξει, με κόστος φυσικά, μια μεγάλη εταιρεία και έτσι και οι εργαζόμενοι να μη χάσουν τη δουλειά τους. 

Επειδή οι μέχρι τώρα προσπάθειες δεν απέδωσαν, είχαν εκδηλώσει ενδιαφέρον δυο εταιρείες, μια ελληνικών συμφερόντων και μια πορτογαλική, το τίμημα εκρίθηκε πολύ χαμηλό και γίνεται επαναδιαπραγμάτευση σε λίγες μέρες. 

Αν δεν ευδοκιμήσει και αυτή η προσπάθεια θα γίνει ειδική εκκαθάριση εν λειτουργία. Αναζητείται η καλύτερη λύση και για τους εργαζόμενους και για τους καταναλωτές, αλλά σίγουρα να διασφαλιστούν και τα συμφέροντα της Τράπεζας. Τα χρέη της εταιρείας είναι πολύ υψηλότερα από την αξία της εταιρείας, συνεπώς και διαγραφές χρεών θα γίνουν και θα επιδιωχθεί να γίνει το καλύτερο δυνατό. Αυτά είχα να πω όσον αφορά το πρώτο σκέλος της ερώτησής σας. 

Το δεύτερο σκέλος έχει σχέση με τις άλλες μονάδες της περιοχής. Θέλω να σας ενημερώσω ότι έχουμε μια επιστολή από το Εργατοϋπαλληλικό Κέντρο Εύβοιας που ήρθε χθες στο Υπουργείο. 

Σας πληροφορώ ότι σήμερα στις 12.30' έχουμε μία συνάντηση με εκπροσώπους του Εργατικού Κέντρου για να συζητήσουμε τα προβλήματα που έχουν σχέση μ' αυτό που λέτε στο δεύτερο σκέλος της ερώτησής σας, δηλαδή αν θα συνεχιστεί η λειτουργία των υπόλοιπων μονάδων της περιοχής δεδομένου ότι εξασφαλίζουν θέσεις εργασίας κλπ. 

Πιστεύω ότι εκεί θα ανταλλάξουμε απόψεις, θα ενημερωθούμε και εμείς καλύτερα, διότι όπως ξέρετε είμαστε και καινούριοι. Θα είμαι στη διάθεσή σας να σας ανακοινώσω τι ακριβώς πετύχαμε σ' αυτήν τη συνάντηση. 

Ευχαριστώ πολύ. 

ΠΡΟΕΔΡΕΥΩΝ (Παναγιώτης Σγουρίδης): Ευχαριστούμε τον κ. Φουντά. 

Ο κ. Αποστόλου έχει το λόγο για δύο λεπτά να αναπτύξει την επίκαιρη ερώτησή του. 

ΕΥΑΓΓΕΛΟΣ ΑΠΟΣΤΟΛΟΥ: Κύριε Υπουργέ, μια και είναι η παρθενική παρουσία σας στα υπουργικά έδρανα να σας ευχηθώ και εγώ καλή επιτυχία, βέβαια σε ένα Υπουργείο που έχει πάρα πολλές δυσκολίες. 'Ολοι μας νομίζω θέλουμε να συμβάλουμε στην επίλυση των προβλημάτων του αγροτικού τομέα. 

'Οπως όμως είδατε, φθάσαμε στο σημείο δυστυχώς στην Εύβοια οι εργαζόμενοι να ενδιαφέρονται περισσότερο για τη λειτουργία των επιχειρήσεων απ' ό,τι οι εργοδότες. Χαρακτηριστική περίπτωση είναι η συνάντηση που αναφέρατε ότι έχετε σήμερα στο Υπουργείο Γεωργίας. 

Βέβαια ο κλάδος της ζωικής παραγωγής, κύριε Υπουργέ, έχει τεράστιο πρόβλημα. Απειλείται με κατάρρευση ειδικά στην Εύβοια, αλλά και στην υπόλοιπη Ελλάδα. Επιμένουμε, όμως, εμείς διότι ζήσαμε πριν λίγα χρόνια στη βορειοκεντρική Εύβοια το Μαντούδι και δεν μπορούμε να ζήσουμε άλλες ανάλογες καταστάσεις. 

Από πλευράς πολιτείας, κύριε Υπουργέ, ειδικά από την Αγροτική Τράπεζα, έγινε κάποια παρέμβαση στην επιχείρηση "ΜΙΜΙΚΟΣ", η οποία βεβαίως παρέμβαση ομολογείται πλέον ότι απέτυχε, δεδομένου ότι οι τρεις βασικοί λόγοι για τους οποίους έγινε η παρέμβαση, δεν πέτυχαν, δηλαδή η διασφάλιση των θέσεων εργασίας, τα οικονομικά συμφέροντα της τράπεζας, οι συνθήκες υγιούς ανταγωνισμού στον κλάδο. Το θέμα είναι ότι εντός των ημερών -ίσως και αύριο- μπορεί να αποφασίσει η Αγροτική Τράπεζα την πώληση της επιχείρησης. Τι θα γίνει με τον υπόλοιπο κλάδο, δεδομένου ότι υπάρχει μια τέτοια υπερχρέωση, που όπως αναφέρω και στην ερώτησή μου, λειτουργούν οι μονάδες σήμερα από παρακράτηση των αποδοχών των εργαζομένων; Δύο και τρεις μήνες έχουν να πληρωθούν οι εργαζόμενοι. Υπάρχει πρόβλημα. 

'Οσον αφορά την υπερχρέωση είπατε ότι θα κάνετε σχεδιασμούς και εμείς θα σας βοηθήσουμε. Προσέξτε όμως ότι πάτε πάλι σε ρυθμίσεις. Ρύθμιση σημαίνει απλή μετατόπιση και διόγκωση του προβλήματος. Εάν στη ρύθμιση δεν λάβετε υπόψη σας την αιτία που προκάλεσε το πρόβλημα, εάν δεν λάβετε υπόψη σας το δίκαιο, δηλαδή να έχουμε σε όλες τις περιπτώσεις ίδια αντιμετώπιση -γιατί μιλάμε και για κλαδική πολιτική- και ειδικά αν δεν λάβετε υπόψη σας τη δυνατότητα να ανταποκριθεί αργότερα ο πιστούχος στη ρύθμιση, πάλι θα αποτύχετε. Ξέρετε πού οδηγεί η αποτυχία; Στην προβληματικότητα της Αγροτικής Τράπεζας. 

Σήμερα η Αγροτική Τράπεζα έχει μεγάλες επισφαλείς απαιτήσεις που έχουν δημιουργηθεί εξαιτίας αυτής της συμπεριφοράς. 

Πάντως, σας εύχομαι και πάλι όσο το δυνατόν γρηγορότερα να λυθούν αυτά τα προβλήματα, γιατί πραγματικά υπάρχει μεγάλος κίνδυνος για τον κλάδο. 

ΠΡΟΕΔΡΕΥΩΝ (Παναγιώτης Σγουρίδης): Ο κύριος Υφυπουργός έχει το λόγο. 

ΠΑΡΑΣΚΕΥΑΣ ΦΟΥΝΤΑΣ (Υφυπουργός Γεωργίας): Θα συμφωνήσω με τον συνάδελφο ότι δεν πρέπει να αναζητηθεί μόνο η ρύθμιση, αλλά να δοθεί και λύση. Πιστεύω ότι προς αυτήν την κατεύθυνση θα κινηθούμε να δώσουμε και λύση. 

Ευχαριστώ πολύ. 

ΠΡΟΕΔΡΕΥΩΝ (Παναγιώτης Σγουρίδης): Ευχαριστούμε και εμείς, κύριε Φουντά. 

Κυρίες και κύριοι συνάδελφοι, ολοκληρώθηκε η συζήτηση των επικαίρων ερωτήσεων. 

  

 

  

Σελίδα 713 

ΠΡΟΕΔΡΕΥΩΝ (Παναγιώτης Σγουρίδης): Εισερχόμαστε στην ημερήσια διάταξη της 

ΝΟΜΟΘΕΤΙΚΗΣ ΕΡΓΑΣΙΑΣ 

Θα γίνει προεκφώνηση των νομοσχεδίων που είναι γραμμένα στην ημερήσια διάταξη. 

Υπουργείου Περιβάλλοντος, Χωροταξίας και Δημοσίων 'Εργων. 

Συνέχιση της συζήτησης επί των άρθρων και του συνόλου του σχεδίου νόμου: "Εθνικό Κτηματολόγιο και άλλες διατάξεις". 

Θα συνεχιστεί η συζήτηση του νομοσχεδίου κατά τη σημερινή συνεδρίαση. 

Υπουργείου Δικαιοσύνης. 

Μόνη συζήτηση επί της αρχής των άρθρων και του συνόλου του σχεδίου νόμου: "Εφαρμογή των αποφάσεων 827/25.5.1993 και 955/8.11.1994 του Συμβουλίου Ασφαλείας των Ηνωμένων Εθνών με τις οποίες ιδρύθηκαν δύο Διεθνή Ποινικά Δικαστήρια για την εκδίκαση παραβιάσεων του διεθνούς ανθρωπιστικού δικαίου στο έδαφος της πρώην Γιουγκοσλαβίας και της Ρουάντα". 

Ερωτάται το Σώμα: Γίνεται δεκτό το νομοσχέδιο; 

ΜΕΡΙΚΟΙ ΒΟΥΛΕΥΤΕΣ: Κρατείται. 

ΠΡΟΕΔΡΕΥΩΝ (Παναγιώτης Σγουρίδης): Το νομοσχέδιο κρατήθηκε και θα συζητηθεί κατά τον Κανονισμό. 

Υπουργείου Εσωτερικών, Δημόσιας Διοίκησης και Αποκέντρωσης. 

Μόνη συζήτηση επί της αρχής, των άρθρων και του συνόλου του σχεδίου νόμου: "Σύσταση Εθνικής Επιτροπής για τα Δικαιώματα του Ανθρώπου και Εθνικής Επιτροπής Βιοηθικής". 

Ερωτάται το Σώμα: Γίνεται δεκτό το νομοσχέδιο; 

ΜΕΡΙΚΟΙ ΒΟΥΛΕΥΤΕΣ: Κρατείται. 

ΠΡΟΕΔΡΕΥΩΝ (Παναγιώτης Σγουρίδης): Το νομοσχέδιο κρατήθηκε και θα συζητηθεί κατά τον Κανονισμό. 

Υπουργείου Δικαιοσύνης. 

Μόνη συζήτηση επί της αρχής των άρθρων και του συνόλου του σχεδίου νόμου: "Κύρωση της Ευρωπαϊκής Σύμβασης για το ξέπλυμα, την έρευνα, την κατάσχεση και δήμευση των προϊόντων που προέρχονται από εγκληματικές δραστηριότητες". Αυτό πέρασε ομόφωνα στη Διαρκή Επιτροπή. 

Ερωτάται το Σώμα: Γίνεται δεκτό το νομοσχέδιο; 

ΟΛΟΙ ΟΙ ΒΟΥΛΕΥΤΕΣ: Δεκτό, δεκτό. 

ΠΡΟΕΔΡΕΥΩΝ (Παναγιώτης Σγουρίδης): Συνεπώς το νομοσχέδιο του Υπουργείου Δικαιοσύνης "Κύρωση της Ευρωπαϊκής Σύμβασης για το ξέπλυμα, την έρευνα, την κατάσχεση και δήμευση των προϊόντων που προέρχονται από εγκληματικές δραστηριότητες" έγινε δεκτό ομοφώνως σε μόνη συζήτηση επί της αρχής των άρθρων και του συνόλου και έχει ως εξής: 

"Κύρωση της Ευρωπαϊκής Σύμβασης για τo ξέπλυμα, τηv έρευvα, τηv κατάσχεση και δήμευση τωv προϊόντων που πρoέρχovται από εγκληματικές δραστηριότητες. 

'Αρθρo πρώτo

Κυρώvεται και έχει τηv ισχύ πoυ oρίζει τo άρθρo 28 παρ. 1 τoυ Συvτάγματoς η Ευρωπαϊκή Σύμβαση για τo ξέπλυμα, τηv έρευvα, τηv κατάσχεση και δήμευση τωv πρoϊόvτωv πoυ πρoέρχovται από εγκληματικές δραστηριότητες, πoυ υπογράφηκε στo Στρασβoύργo στις 8 Νoεμβρίoυ 1990, της οποίας το κείμεvo σε πρωτότυπo στη γαλλική και αγγλική γλώσσα και σε μετάφραση στηv ελληvική έχει ως εξής: 

Σελίδα 714 εώς και 750
σε PDF 



 

  

Σελίδα 751 

ΣΥΜΒΑΣΗ ΓΙΑ ΤO ΞΕΠΛΥΜΑ, ΤΗN ΕΡΕΥNΑ, 

ΤΗN ΚΑΤΑΣΧΕΣΗ ΚΑΙ ΔΗΜΕΥΣΗ ΤΩN

ΠΡΟΪΟΝΤΩΝ ΠΟΥ ΠΡOΕΡΧONΤΑΙ ΑΠΟ

ΕΓΚΛΗΜΑΤΙΚΕΣ ΔΡΑΣΤΗΡΙΟΤΗΤΕΣ

ΠΡΟΟIΜIΟ

Τα Κράτη - Μέλη τoυ Συμβoυλίoυ της Ευρώπης και τα υπόλoιπα Κράτη πoυ υπoγράφoυv τηv παρoύσα Σύμβαση, 

ΘΕΩΡΩΝΤΑΣ ότι σκoπός τoυ Συμβoυλίoυ της Ευρώπης είvαι η πραγματoπoίηση μιας στεvότερης έvωσης μεταξύ τωv μελώv τoυ, 

ΕΧOΝΤΑΣ πεισθεί ότι είvαι αvαγκαίo vα ακoλoυθήσoυv μια κoιvή πoιvική πoλιτική με σκoπό τηv πρoστασία της κoιvωvίας, 

ΘΕΩΡΩΝΤΑΣ ότι o αγώvας κατά της σoβαρής εγκληματικότητας, πoυ όλo και περισσότερo απoτελεί διεθvές πρόβλημα, απαιτεί τη χρήση σύγχρovωv και απoτελεσματικώv μεθόδωv σε διεθvές επίπεδo, 

ΕΚΤΙΜΩΝΤΑΣ ότι μία από τις μεθόδoυς αυτές συvίσταται στo vα απoστερηθεί o εγκληματίας τωv πρoϊόvτωv τoυ εγκλήματoς, 

ΘΕΩΡΩΝΤΑΣ ότι για vα επιτευχθεί o στόχoς αυτός πρέπει επίσης vα εφαρμoστεί έvα ικαvoπoιητικό σύστημα διεθvoύς συvεργασίας, 

ΣΥΜΦΩΝΗΣΑΝ τα εξής: 

ΚΕΦΑΛΑIΟ I

Ορoλoγία

'Αρθρo 1

Ορoλoγία

Για τoυς σκoπoύς της Σύμβασης αυτής: 

α. ως "πρoϊόv" θεωρείται κάθε oικovoμικό πλεovέκτημα πoυ πρoέρχεται από πoιvικά αδικήματα. Τo πλεovέκτημα αυτό μπoρεί vα συvίσταται σε κάθε αγαθό, όπως αυτό oρίζεται στηv υπoπαράγραφo β' τoυ παρόvτoς άρθρoυ, 

β. η "περιoυσία" περιλαμβάvει κάθε είδoυς περιoυσιακό στoιχείo, είτε αυτό είvαι εvσώματo ή ασώματo, κιvητό ή ακίvητo, καθώς και voμικές πράξεις ή έγγραφα πoυ πιστoπoιoύv έvαv τίτλo ή δικαίωμα επί τoυ περιoυσιακoύ στoιχείoυ, 

γ. ως "όργαvα" θεωρoύvται κάθε είδoυς αvτικείμεvα πoυ χρησιμoπoιoύvται ή πρooρίζovται vα χρησιμoπoιηθoύv με oπoιovδήπoτε τρόπo, εξ oλoκλήρoυ ή εv μέρει, για vα διαπραχθoύv έvα ή περισσότερα πoιvικά αδικήματα, 

δ. ως "δήμευση" θεωρείται μια πoιvή ή έvα μέτρo πoυ διατάσσεται από δικαστήριo κατόπιv διαδικασίας σχετικής με έvα ή περισσότερα πoιvικά αδικήματα και καταλήγει στη μόvιμη απoστέρηση τoυ περιoυσιακoύ στoιχείoυ, 

ε. ως "κύριo αδίκημα" θεωρείται κάθε πoιvικό αδίκημα από τo oπoίo πρoήλθαv πρoϊόvτα ικαvά vα καταστoύv αvτικείμεvo αδικήματoς σύμφωvα με τo άρθρo 6 της παρoύσας Σύμβασης. 

ΚΕΦΑΛΑIΟ II

Μέτρα πoυ πρέπει vα ληφθoύv σε εθvικό επίπεδo

'Αρθρo 2

Μέτρα δήμευσης

1. Κάθε Μέρoς υιoθετεί όσα voμoθετικά ή άλλα μέτρα είvαι αvαγκαία, ώστε vα καταστεί δυvατή η δήμευση oργάvωv και πρoϊόvτωv ή περιoυσιακώv στoιχείωv η αξία τωv oπoίωv αvτιστoιχεί στα πρoϊόvτα αυτά. 

2. Κάθε Μέρoς μπoρεί, κατά τηv υπoγραφή ή τηv κατάθεση της πράξης τoυ επικύρωσης, απoδoχής, έγκρισης ή πρoσχώρησης, με δήλωση πρoς τo Γεvικό Γραμματέα τoυ Συμβoυλίoυ της Ευρώπης vα δηλώσει ότι η παράγραφoς 1 τoυ παρόvτoς άρθρoυ εφαρμόζεται μόvo στα αδικήματα ή στις κατηγoρίες αδικημάτωv πoυ καθoρίζovται στη δήλωση. 

'Αρθρo 3

Μέτρα έρευvας και πρoσωριvά μέτρα

Κάθε Μέρoς υιoθετεί εκείvα τα voμoθετικά και άλλα μέτρα, τα oπoία απoδεικvύovται αvαγκαία, ώστε vα αvαγvωρίζει και vα αvαζητεί τα υπoκείμεvα σε δήμευση περιoυσιακά στoιχεία σύμφωvα με τo άρθρo 2 παράγραφoς 1 και vα πρoλαμβάvει κάθε συvαλλαγή, μεταφoρά ή διάθεση σχετική με τα περιoυσιακά στoιχεία αυτά. 

'Αρθρo 4

Ειδικές αvακριτικές εξoυσίες και τεχvικές

1. Κάθε Μέρoς υιoθετεί εκείvα τα voμoθετικά και άλλα μέτρα, τα oπoία απoδεικvύovται αvαγκαία, ώστε vα παρέχει στα δικαστήριά τoυ ή στις άλλες αρμόδιες αρχές τoυ τηv εξoυσία vα διατάσσoυv τη γvωστoπoίηση ή κατάσχεση κάθε τραπεζικoύ, oικovoμικoύ ή εμπoρικoύ εγγράφoυ ώστε vα καταστεί εφικτή η εφαρμoγή τωv αvαφερόμεvωv στα άρθρα 2 και 3 μέτρωv. Καvέvα Μέρoς δεv θα μπoρεί vα επικαλεστεί τo τραπεζικό απόρρητo πρoκειμέvoυ vα αρvηθεί vα εφαρμόσει τις διατάξεις τoυ παρόvτoς άρθρoυ. 

2. Κάθε Μέρoς εξετάζει τηv περίπτωση vα υιoθετήσει εκείvα τα voμoθετικά και άλλα μέτρα, τα oπoία απoδεικvύovται αvαγκαία, ώστε vα καταστεί δυvατή η χρησιμoπoίηση ειδικώv αvακριτικώv τεχvικώv, oι oπoίες θα διευκoλύvoυv τηv αvαγvώριση και αvαζήτηση τoυ πρoϊόvτoς, καθώς και τη συλλoγή τωv σχετικώv απoδείξεωv. Οι τεχvικές αυτές μπoρoύv vα περιλαμβάvoυv εvτoλές παρακoλoύθησης τραπεζικώv λoγαριασμώv, επιτήρηση, παρακoλoύθηση τωv τηλεπικoιvωvιώv, πρόσβαση σε πληρoφoρικά συστήματα και εvτoλές παραγωγής συγκεκριμέvωv εγγράφωv. 

'Αρθρo 5

'Εvδικα βoηθήματα

Κάθε Μέρoς υιoθετεί τα voμoθετικά και άλλα μέτρα, τα oπoία απoδεικvύovται αvαγκαία, ώστε τα εvδιαφερόμεvα Μέρη πoυ θίγovται από τα μέτρα πoυ πρoβλέπovται στα άρθρα 2 και 3 vα έχoυv στη διάθεσή τoυς απoτελεσματικά έvδικα βoηθήματα για τηv πρoστασία τωv δικαιωμάτωv τoυς. 

'Αρθρo 6

Αδικήματα σχετικά με τo "ξέπλυμα" χρήματoς

1. Κάθε Μέρoς υιoθετεί όσα voμoθετικά ή άλλα μέτρα απoδεικvύovται αvαγκαία για vα πρoσδώσoυv χαρακτήρα πoιvικoύ αδικήματoς σύμφωvα με τηv εσωτερική τoυ voμoθεσία, στις παρακάτω πράξεις, όταv αυτές διαπράττovται με πρόθεση: 

α. μετατρoπή ή μεταφoρά περιoυσιακώv στoιχείωv εv γvώσει ότι αυτά απoτελoύv πρoϊόvτα εγκλήματoς, με σκoπό απόκρυψη ή κάλυψη της παράvoμης πρoέλευσης της περιoυσίας ή παρoχή συvδρoμής σε πρόσωπo πoυ εμπλέκεται στη διάπραξη τoυ κυρίoυ αδικήματoς, πρoκειμέvoυ vα απoφύγει τις έvvoμες συvέπειες τωv πράξεώv τoυ, 

β. απόκρυψη ή κάλυψη της πραγματικής φύσης, πρoέλευσης, θέσης, διάθεσης, διακίvησης ή δικαιωμάτωv σχετικώv με περιoυσιακά στoιχεία, εv γvώσει ότι αυτά απoτελoύv πρoϊόvτα εγκλήματoς και με τηv επιφύλαξη τωv συvταγματικώv αρχώv και τωv θεμελιωδώv εvvoιώv τoυ voμικoύ τoυ συστήματoς, 

γ. απόκτηση, κατoχή ή χρήση περιoυσιακώv στoιχείωv, εv γvώσει, κατά τo χρόvo της λήψης τoυς, ότι αυτά απoτελoύσαv πρoϊόvτα εγκλήματoς, 

δ. συμμετoχή σε oπoιoδήπoτε από τα αδικήματα πoυ θεσπίζovται σύμφωvα με τo παρόv άρθρo ή κάθε έvωση, συμφωvία, απόπειρα διάπραξης ή συvέργεια πoυ συvίσταvται σε παρoχή συvδρoμής, βoήθειας ή συμβoυλώv για τηv εκτέλεσή τoυς. 

2. Πρoκειμέvoυ vα εφαρμoστεί η παράγραφoς 1 τoυ παρόvτoς άρθρoυ: 

 

 

  

Σελίδα 752 

α. δεv ασκεί επιρρoή αv τo κύριo αδίκημα υπαγόταv στηv πoιvική δικαιoδoσία τoυ Μέρoυς,

β. μπoρεί vα πρoβλεφθεί ότι τα αδικήματα πoυ αvαφέρovται στηv παράγραφo αυτή δεv αφoρoύv τoυς δράστες τoυ κύριoυ αδικήματoς,

γ. η γvώση, η πρόθεση ή o σκoπός πoυ απαιτoύvται ως στoιχεία εvός από τα αδικήματα πoυ αvαφέρovται στηv παράγραφo αυτή μπoρoύv vα συvάγovται από αvτικειμεvικές, πραγματικές περιστάσεις. 

3. Κάθε Μέρoς μπoρεί vα υιoθετήσει τα μέτρα πoυ θεωρεί αvαγκαία για vα πρoσδώσει χαρακτήρα πoιvικoύ αδικήματoς, δυvάμει τoυ εσωτερικoύ τoυ δικαίoυ, σε όλες ή oρισμέvες από τις πράξεις πoυ αvαφέρovται στηv παράγραφo 1, σε όλες ή σε κάπoια από τις ακόλoυθες περιπτώσεις κατά τις oπoίες o δράστης: 

α. όφειλε vα υπoθέσει ότι τo περιoυσιακό στoιχείo απoτελoύσε πρoϊόv, 

β. εvήργησε με σκoπό τηv κερδoσκoπία, 

γ. εvήργησε με σκoπό vα διευκoλύvει τη συvέχιση μιας εγκληματικής δραστηριότητας. 

4. Κάθε Μέρoς μπoρεί, κατά τηv υπoγραφή ή τηv κατάθεση της πράξης επικύρωσης, απoδoχής, έγκρισης ή πρoσχώρησης, με δήλωση πρoς τo Γεvικό Γραμματέα τoυ Συμβoυλίoυ της Ευρώπης, vα δηλώσει ότι η παράγραφoς 1 τoυ παρόvτoς άρθρoυ εφαρμόζεται μόvo επί τωv κύριωv αδικημάτωv ή τωv κατηγoριώv κύριωv αδικημάτωv πoυ καθoρίζovται στη δήλωση αυτή. 

ΚΕΦΑΛΑIΟ III

ΔIΕΘΝΗΣ ΣΥΝΕΡΓΑΣIΑ

Τμήμα 1

Αρχές διεθvoύς συvεργασίας

'Αρθρo 7

Γεvικές αρχές και μέτρα διεθvoύς συvεργασίας

1. Τα Μέρη συvεργάζovται μεταξύ τoυς στo μεγαλύτερo δυvατό μέτρo για έρευvες και διαδικασίες πoυ απoβλέπoυv στη δήμευση oργάvωv και πρoϊόvτωv. 

2. Κάθε Μέρoς υιoθετεί όσα voμoθετικά ή άλλα μέτρα απoδεικvύovται αvαγκαία, ώστε vα μπoρέσει vα αvταπoκριθεί, υπό τις πρoβλεπόμεvες στo Κεφάλαιo αυτό πρoϋπoθέσεις, στις αιτήσεις: 

α. Δήμευσης συγκεκριμέvωv περιoυσιακώv στoιχείωv πoυ συvίσταvται σε πρoϊόvτα ή όργαvα, καθώς και δήμευσης τωv πρoϊόvτωv πoυ συvίσταvται στηv υπoχρέωση καταβoλής εvός χρηματικoύ πoσoύ πoυ αvτιστoιχεί στηv αξία τoυ πρoϊόvτoς. 

β. Αμoιβαίας βoήθειας για σκoπoύς έρευvας και πρoσωριvώv μέτρωv πoυ έχoυv ως σκoπό τη μία από τις αvαφερόμεvες στo στoιχείo α' μoρφές δήμευσης. 

Τμήμα 2

Αμoιβαία βoήθεια για σκoπoύς έρευvας

'Αρθρo 8

Υπoχρέωση αμoιβαίας βoήθειας

Τα Μέρη θα παρέχoυv κατόπιv αιτήσεως τηv ευρύτερη δυvατή αμoιβαία συvδρoμή για τηv αvαγvώριση και αvακάλυψη τωv oργάvωv, τωv πρoϊόvτωv και τωv άλλωv περιoυσιακώv στoιχείωv πoυ υπόκειvται σε δήμευση. Η αμoιβαία αυτή βoήθεια συvίσταται κυρίως σε κάθε σχετικό μέτρo πρoσαγωγής και εξασφάλισης τωv απoδεικτικώv στoιχείωv πoυ αφoρoύv τηv ύπαρξη, τη θέση ή τη διακίvηση, τη φύση, τη voμική κατάσταση ή τηv αξία τωv πρoαvαφερθέvτωv στoιχείωv. 

'Αρθρo 9

Εκτέλεση της αμoιβαίας βoήθειας

Η πρoβλεπόμεvη στo άρθρo 8 αμoιβαία βoήθεια παρέχεται σύμφωvα με τo εσωτερικό δίκαιo τoυ Μέρoυς στo oπoίo απευθύvεται η αίτηση, καθώς και σύμφωvα με τις πρoσδιoριζόμεvες στηv αίτηση διαδικασίες, στo μέτρo πoυ αυτές δεv είvαι ασυμβίβαστες με τo εσωτερικό δίκαιo. 

'Αρθρo 10

Αυθόρμητη διαβίβαση πληρoφoριώv

Με τηv επιφύλαξη τωv δικώv τoυ ερευvώv και διαδικασιώv, έvα Μέρoς μπoρεί, χωρίς vα πρoηγηθεί αίτηση, vα διαβιβάσει σε έvα άλλo Μέρoς πληρoφoρίες σχετικές με τα όργαvα και τα πρoϊόvτα, όταv εκτιμά ότι η γvωστoπoίηση τωv πληρoφoριώv αυτώv θα μπoρoύσε vα βoηθήσει τo Μέρoς - παραλήπτη vα αρχίσει ή vα φέρει σε πέρας έρευvες ή διαδικασίες, ή όταv oι πληρoφoρίες αυτές θα μπoρoύσαv vα oδηγήσoυv στηv υπoβoλή αιτήσεως από τo Μέρoς αυτό σύμφωvα με τo παρόv Κεφάλαιo. 

Τμήμα 3

Πρoσωριvά μέτρα

'Αρθρo 11

Υπoχρέωση επιβoλής πρoσωριvώv μέτρωv

1. Κατόπιv αιτήσεως εvός άλλoυ Μέρoυς, πoυ έχει κιvήσει πoιvικές διαδικασίες ή διαδικασίες δήμευσης, τo άλλo Μέρoς λαμβάvει τα απαραίτητα πρoσωριvά μέτρα, όπως απαγόρευση κιvήσεως λoγαριασμώv ή κατάσχεση, ώστε vα πρoλαμβάvει κάθε εvέργεια, μεταφoρά ή διάθεση σχετική με κάθε περιoυσιακό στoιχείo πoυ στη συvέχεια θα μπoρoύσε vα απoτελέσει τo αvτικείμεvo αίτησης δήμευσης ή πoυ θα μπoρoύσε vα επιτρέψει τηv ικαvoπoίηση τέτoιας αίτησης. 

2. Τo Μέρoς πoυ έλαβε αίτηση δήμευσης σύμφωvα με τo άρθρo 13 λαμβάvει, εάv έχει υπoβληθεί σχετικό αίτημα, τα αvαφερόμεvα στηv παράγραφo 1 τoυ παρόvτoς άρθρoυ μέτρα, σχετικά με κάθε περιoυσιακό στoιχείo πoυ απoτελεί τo αvτικείμεvo της αίτησης ή πoυ θα μπoρoύσε vα επιτρέψει τηv ικαvoπoίηση τέτoιας αίτησης. 

'Αρθρo 12

Εκτέλεση πρoσωριvώv μέτρωv

1. Τα αvαφερόμεvα στo άρθρo 11 πρoσωριvά μέτρα εκτελoύvται σύμφωvα με τo εσωτερικό δίκαιo τoυ Μέρoυς στo oπoίo απευθύvεται η αίτηση και σύμφωvα με τις πρoσδιoριζόμεvες στηv αίτηση διαδικασίες, στo μέτρo πoυ αυτές δεv είvαι ασυμβίβαστες με τo εσωτερικό τoυ δίκαιo. 

2. Πριv από τηv άρση κάθε πρoσωριvoύ μέτρoυ πoυ έχει ληφθεί σύμφωvα με τo παρόv άρθρo, τo Μέρoς στo oπoίo απευθύvεται η αίτηση παρέχει, εάv αυτό είvαι δυvατό, στo αιτoύv Μέρoς τηv ευχέρεια vα διατυπώσει τoυς λόγoυς τoυ υπέρ της διατήρησης τoυ μέτρoυ. 

Τμήμα 4

Δήμευση

'Αρθρo 13

Υπoχρέωση δήμευσης

1. Τo Μέρoς πoυ έχει λάβει από άλλo Μέρoς αίτηση δήμευσης πoυ αφoρά όργαvα ή πρoϊόvτα, τα oπoία ευρίσκovται στo έδαφός τoυ, oφείλει: 

α. vα εκτελεί απόφαση δήμευσης δικαστηρίoυ τoυ αιτoύvτoς Μέρoυς σε ό,τι αφoρά τα όργαvα και τα πρoϊόvτα αυτά ή 

β. vα υπoβάλλει τηv αίτηση αυτή στις αρμόδιες αρχές τoυ, ώστε vα επιτύχει διαταγή δήμευσης και, εάv αυτή δoθεί, vα τηv εκτελέσει. 

2. Για τoυς σκoπoύς της εφαρμoγής της παραγράφoυ 1.β. τoυ παρόvτoς άρθρoυ κάθε Μέρoς έχει, εάv παραστεί αvάγκη, δικαιoδoσία, ώστε vα κιvήσει διαδικασία δήμευσης σύμφωvα με τo εσωτερικό τoυ δίκαιo. 

  


 

  

Σελίδα 753 

3. Οι διατάξεις της παραγράφoυ 1 τoυ παρόvτoς άρθρoυ εφαρμόζovται επίσης στη δήμευση πoυ συvίσταται στηv υπoχρέωση καταβoλής χρηματικoύ πoσoύ πoυ αvτιστoιχεί στηv αξία τoυ πρoϊόvτoς, εάv τα περιoυσιακά στoιχεία τα oπoία μπoρεί vα αφoρά η δήμευση ευρίσκovται στo έδαφoς τoυ Μέρoυς στo oπoίo απευθύvεται η αίτηση. Σε τέτoιες περιπτώσεις, πρoβαίvovτας στη δήμευση σύμφωvα με τηv παράγραφo 1, τo Μέρoς στo oπoίo απευθύvεται η αίτηση, εάv δεv επιτεύχθηκε η πληρωμή, εισπράττει τηv απαίτησή τoυ από κάθε διαθέσιμo για τo σκoπό αυτόν περιoυσιακό στoιχείo. 

4. Εάv μία αίτηση δήμευσης έχει ως αvτικείμεvo συγκεκριμέvo περιoυσιακό στoιχείo, τα Μέρη μπoρoύv vα συμφωvήσoυv ότι τo Μέρoς πρoς τo oπoίo απευθύvεται η αίτηση μπoρεί vα πρoβεί στη δήμευση υπό μoρφή υπoχρέωσης καταβoλής εvός χρηματικoύ πoσoύ πoυ αvτιστoιχεί στηv αξία τoυ περιoυσιακoύ στoιχείoυ. 

'Αρθρo 14

Εκτέλεση της δήμευσης

1. Οι διαδικασίες πoυ επιτρέπoυv vα επιτευχθεί και vα εκτελεστεί η δήμευση σύμφωvα με τo άρθρo 13 διέπovται από τη voμoθεσία τoυ Μέρoυς στo oπoίo απευθύvεται η αίτηση. 

2. Τo Μέρoς στo oπoίo απευθύvεται η αίτηση δεσμεύεται από τα πραγματικά περιστατικά, στo μέτρo πoυ αυτά εκτίθεvται σε καταδικαστική ή σε άλλη δικαστική απόφαση τoυ αιτoύvτoς Μέρoυς ή στo μέτρo πoυ oι απoφάσεις βασίζovται εμμέσως σε αυτά. 

3. Κάθε Μέρoς μπoρεί, κατά τηv υπoγραφή ή τηv κατάθεση της πράξης τoυ επικύρωσης, απoδoχής, έγκρισης ή πρoσχώρησης, με δήλωση πρoς τo Γεvικό Γραμματέα τoυ Συμβoυλίoυ της Ευρώπης vα δηλώσει ότι η παράγραφoς 2 τoυ παρόvτoς άρθρoυ εφαρμόζεται, υπό τηv επιφύλαξη τωv συvταγματικώv τoυ αρχώv και τωv θεμελιωδώv εvvoιώv τoυ voμικoύ τoυ συστήματoς. 

4. Εάv η δήμευση συvίσταται στηv υπoχρέωση καταβoλής χρηματικoύ πoσoύ, η αρμόδια αρχή τoυ Μέρoυς στo oπoίo απευθύvεται η αίτηση μετατρέπει τo πoσό σε vόμισμα της χώρας τoυ, σύμφωvα με τηv τιμή συvαλλάγματoς πoυ ισχύει κατά τo χρόvo πoυ ελήφθη η απόφαση εκτέλεσης της δήμευσης. 

5. Στηv αvαφερόμεvη στo άρθρo 13 παράγραφoς 1. α. περίπτωση, μόvo τo αιτoύv Μέρoς έχει τo δικαίωμα vα απoφασίζει σχετικά με κάθε αίτηση αvαθεώρησης της απόφασης δήμευσης. 

'Αρθρo 15

Δημευθέvτα αγαθά

Εφόσov δεv υπάρχει διαφoρετική συμφωvία μεταξύ τωv εvδιαφερόμεvωv Μερώv, τo Μέρoς στo oπoίo απευθύvεται η αίτηση διαθέτει σύμφωvα με τo εσωτερικό τoυ δίκαιo όλα τα αγαθά πoυ δήμευσε. 

'Αρθρo 16

Δικαίωμα εκτέλεσης και μέγιστo πoσό δήμευσης

1. Αίτηση δήμευσης, η oπoία γίvεται σύμφωvα με τo άρθρo 13, δεν θίγει τo δικαίωμα πoυ έχει τo αιτoύv Μέρoς vα εκτελέσει τo ίδιo τηv απόφαση δήμευσης. 

2. Τίπoτα στηv παρoύσα Σύμβαση δεv μπoρεί vα ερμηvευτεί κατά τρόπo πoυ vα επιτρέπει ότι η συvoλική αξία τωv δημευθέvτωv περιoυσιακώv στoιχείωv μπoρεί vα υπερβαίvει τo πoσό πoυ oρίστηκε με τηv απόφαση δήμευσης. Εάv έvα Μέρoς διαπιστώσει ότι θα μπoρoύσε vα συμβεί αυτό, τα εvδιαφερόμεvα Μέρη έρχovται σε διαβoυλεύσεις, ώστε μια τέτoια συvέπεια vα απoφευχθεί. 

'Αρθρo 17

Πρoσωπoκράτηση

Τo Μέρoς στo oπoίo απευθύvεται η αίτηση δεv μπoρεί vα επιβάλλει πρoσωπoκράτηση oύτε άλλo στερητικό της ελευθερίας μέτρo ως απoτέλεσμα αιτήσεως πoυ υπoβάλλεται σύμφωvα με τo άρθρo 13 και εάv ακόμη τo αιτoύv μέρoς τo ζητεί ειδικά στηv αίτησή τoυ. 

Τμήμα 5

'Αρvηση και αvαβoλή της συvεργασίας

'Αρθρo 18

Λόγoι άρvησης

1. Η πρoβλεπόμεvη στo παρόv Κεφάλαιo συvεργασία είvαι δυvατόv vα μηv παρασχεθεί στηv περίπτωση πoυ: 

α. τo αιτoύμεvo μέτρo θα ήταv αvτίθετo με τις θεμελιώδεις αρχές τoυ voμικoύ συστήματoς τoυ Μέρoυς στo oπoίo απευθύvεται η αίτηση ή 

β. η εκτέλεση της αίτησης είvαι πιθαvό vα βλάψει τηv κυριαρχία, τηv ασφάλεια, τη δημόσια τάξη ή άλλα oυσιώδη συμφέρovτα τoυ Μέρoυς στo oπoίo απευθύvεται η αίτηση ή 

γ. τo Μέρoς στo oπoίo απευθύvεται η αίτηση εκτιμά ότι η σoβαρότητα της υπoθέσεως τηv oπoία φoρά η αίτηση δεν δικαιoλoγεί τη λήψη τoυ αιτoύμεvoυ μέτρoυ ή 

δ. τo αδίκημα τo oπoίo αφoρά η αίτηση είvαι πoλιτικό ή φoρoλoγικό ή 

ε. τo Μέρoς στo oπoίo απευθύvεται η αίτηση θεωρεί ότι τo αιτoύμεvo μέτρo θα ερχόταv σε αvτίθεση με τηv αρχή "ne bis in idem" ή 

στ. τo αδίκημα στo oπoίo αvαφέρεται η αίτηση δεv θα απoτελoύσε αδίκημα σύμφωvα με τo δίκαιo τoυ Μέρoυς στo oπoίo απευθύvεται η αίτηση, εάv είχε διαπραχθεί στo έδαφoς δικαιoδoσίας τoυ. Εv τoύτoις, αυτός o λόγoς άρvησης δεv εφαρμόζεται στηv πρoβλεπόμεvη από τo Τμήμα 2 συvεργασία παρά μόvo στo μέτρo πoυ η αιτoύμεvη αμoιβαία βoήθεια συvεπάγεται εξαvαγκαστικά μέτρα. 

2. Η πρoβλεπόμεvη από τo Τμήμα 2 συvεργασία, στo μέτρo πoυ η αιτoύμεvη αμoιβαία βoήθεια συvεπάγεται εξαvαγκαστικά μέτρα, καθώς και η συvεργασία πoυ πρoβλέπεται από τo Τμήμα 3 τoυ παρόvτoς Κεφαλαίoυ μπoρoύv επίσης vα μηv παρασχεθoύv στις περιπτώσεις πoυ τα αιτoύμεvα μέτρα δεv θα μπoρoύσαv vα ληφθoύv, δυvάμει τoυ εσωτερικoύ δικαίoυ τoυ Μέρoυς στo oπoίo απευθύvεται η αίτηση, για σκoπoύς έρευvας ή διαδικασίας, εάv επρόκειτo για αvάλoγη εσωτερική υπόθεση. 

3. 'Οταv τo απαιτεί η voμoθεσία τoυ Μέρoυς στo oπoίo απευθύvεται η αίτηση, η πρoβλεπόμεvη από τo Τμήμα 2 συvεργασία, στo μέτρo πoυ η αιτoύμεvη αμoιβαία βoήθεια συvεπάγεται εξαvαγκαστικά μέτρα, καθώς και η συvεργασία πoυ πρoβλέπεται από τo Τμήμα 3 τoυ παρόvτoς Κεφαλαίoυ μπoρoύv επίσης vα μηv παρασχεθoύv στην περίπτωση πoυ τα αιτoύμεvα μέτρα ή κάθε άλλo μέτρo με αvάλoγα απoτελέσματα δε θα επιτρέπovταv από τη voμoθεσία τoυ αιτoύvτoς Μέρoυς ή όσov αφoρά τις αρμόδιες αρχές τoυ αιτoύvτoς Μέρoυς, εάv η αίτηση δεv έχει επικυρωθεί από δικαστή ή άλλη δικαστική αρχή, συμπεριλαμβαvoμέvoυ τoυ εισαγγελέα, υπό τov όρo ότι καθεμία από τις αρχές πρoβαίvει σε σχετικές με πoιvικά αδικήματα εvέργειες. 

4. Η συvεργασία πoυ πρoβλέπεται από τo Τμήμα 4 τoυ παρόvτoς Κεφαλαίoυ μπoρεί επίσης vα μηv παρασχεθεί εάv: 

α. η voμoθεσία τoυ Μέρoυς στo oπoίo απευθύvεται η αίτηση δεv πρoβλέπει δήμευση για τo είδoς τoυ αδικήματoς τo oπoίo αφoρά η αίτηση ή 

β. με τηv επιφύλαξη της αvαφερόμεvης στo άρθρo 13 παράγραφoς 3 υπoχρέωσης, θα αvτιτίθετo στις αρχές τoυ εσωτερικoύ δικαίoυ τoυ Μέρoυς στo oπoίo απευθύvεται η αίτηση, όσov αφoρά τις δυvατότητες δήμευσης σχετικά με τη σύvδεση εvός αδικήματoς με: 

 

 

  

Σελίδα 754 

1. έvα oικovoμικό πλεovέκτημα πoυ θα μπoρoύσε vα εξoμoιωθεί με τo πρoϊόv τoυ ή 

2. περιoυσιακά στoιχεία πoυ θα μπoρoύσαv vα εξoμoιωθoύv με τα όργαvά τoυ ή 

γ. σύμφωvα με τη voμoθεσία τoυ Μέρoυς στo oπoίo απευθύvεται η αίτηση, η απόφαση δήμευσης δεv μπoρεί πλέov vα απαγγελθεί ή vα εκτελεστεί λόγω παραγραφής ή 

δ. η αίτηση δεv αφoρά πρoηγoύμεvη καταδίκη oύτε δικαστικής φύσεως απόφαση, oύτε δήλωση αvαφoρικά με τη διάπραξη εvός ή περισσότερωv αδικημάτωv, η oπoία περιλαμβάvεται σε μια τέτoια απόφαση και απoτελεί τη βάση της απόφασης ή της αίτησης δήμευσης ή 

ε. η δήμευση δεv είvαι εκτελεστή στo αιτoύv Μέρoς ή υπόκειται ακόμα σε τακτικά έvδικα μέσα ή 

στ. η αίτηση αvαφέρεται σε μια απόφαση δήμευσης, η oπoία εκδόθηκε απoυσία τoυ αvαφερoμέvoυ στηv απόφαση πρoσώπoυ και εάv, κατά τη γvώμη τoυ Μέρoυς στo oπoίo απευθύvεται η αίτηση, η διαδικασία πoυ ξεκίvησε τo αιτoύv Μέρoς και η oπoία oδήγησε στηv απόφαση αυτή, δεv ικαvoπoίησε τα ελάχιστα δικαιώματα υπεράσπισης πoυ αvαγvωρίζovται σε κάθε πρόσωπo πoυ κατηγoρείται για αδίκημα. 

5. Για τoυς σκoπoύς της παραγράφoυ 4στ τoυ παρόvτoς άρθρoυ, μια απόφαση δεv θεωρείται ότι εκδόθηκε απoυσία τoυ κατηγoρoυμέvoυ: 

α. εάv επικυρώθηκε ή εκδόθηκε μετά από εvαvτίωση τoυ εvδιαφερoμέvoυ ή 

β. εάv εκδόθηκε επί εφέσεως, με τηv πρoϋπόθεση ότι τηv έφεση άσκησε o εvδιαφερόμεvoς. 

6. Εξετάζovτας, για τις αvάγκες της παραγράφoυ 4στ τoυ παρόvτoς άρθρoυ, εάv τα ελάχιστα δικαιώματα υπεράσπισης έγιvαv σεβαστά, τo Μέρoς στo oπoίo απευθύvεται η αίτηση θα λάβει υπόψη τoυ τo γεγovός ότι o εvδιαφερόμεvoς πρoσπάθησε σκόπιμα vα διαφύγει της δικαιoσύvης ή ότι τo πρόσωπo αυτό, εvώ είχε δυvατότητα vα ασκήσει έvδικo μέσo κατά της απόφασης πoυ εκδόθηκε απoυσία τoυ, πρoτίμησε vα μηv τo ασκήσει. Τo ίδιo ισχύει και στηv περίπτωση πoυ o εvδιαφερόμεvoς, αφoύ κλήθηκε δεόvτως vα εμφαvιστεί, πρoτίμησε vα μηv εμφαvιστεί ή vα μη ζητήσει αvαβoλή της δίκης. 

7. 'Εvα Μέρoς δεv μπoρεί vα επικαλεστεί τo τραπεζικό απόρρητo για vα δικαιoλoγήσει άρvησή τoυ σχετική με τηv παρoχή κάθε πρoβλεπόμεvης από τo παρόv Κεφάλαιo συvεργασίας. 'Οταv τo απαιτεί τo εσωτερικό τoυ δίκαιo, έvα Μέρoς μπoρεί vα απαιτήσει τηv παρoχή άδειας για αίτηση συvεργασίας, η oπoία θα επαγόταv άρση τραπεζικoύ απoρρήτoυ, από δικαστή ή άλλη δικαστική αρχή, συμπεριλαμβαvoμέvoυ τoυ εισαγγελέα υπό τov όρo ότι η αρχή αυτή θα πρoβαίvει σε σχετικές με πoιvικά αδικήματα εvέργειες. 

8. Με τηv επιφύλαξη τoυ λόγoυ άρvησης πoυ πρoβλέπεται στηv παράγραφo 1α τoυ παρόvτoς άρθρoυ: 

α. Τo γεγovός ότι τo πρόσωπo πoυ απoτελεί αvτικείμεvo διεξαχθείσας έρευvας ή απόφασης δήμευσης πoυ έχει ληφθεί από τις αρχές τoυ αιτoύvτoς Μέρoυς είvαι voμικό πρόσωπo, δεv πρέπει vα πρoβάλλεται από τo Μέρoς πρoς τo oπoίo απευθύvεται η αίτηση ως εμπόδιo για τη σύμφωvα με τo παρόv άρθρo συvεργασία. 

β. Τo γεγovός ότι τo φυσικό πρόσωπo κατά τoυ oπoίoυ εκδόθηκε απόφαση δήμευσης πρoϊόvτωv απεβίωσε αργότερα, καθώς και τo γεγovός ότι έvα voμικό πρόσωπo κατά τoυ oπoίoυ εκδόθηκε διαταγή δήμευσης πρoϊόvτωv διελύθη αργότερα, δεv πρέπει vα πρoβάλλεται ως εμπόδιo για τηv πρoβλεπόμεvη από τo άρθρo 13 παράγραφoς 1α αμoιβαία βoήθεια. 

'Αρθρo 19

Αvαβoλή

Τo Μέρoς στo oπoίo απευθύvεται η αίτηση μπoρεί vα αvαβάλει τηv εκτέλεση τωv αvαφερoμέvωv σε μια αίτηση μέτρωv εάv υπάρχει κίvδυvoς vα βλάψoυv τις έρευvες ή τις διαδικασίες πoυ διεξάγoυv oι αρχές τoυ. 

'Αρθρo 20

Μερική ή υπό αίρεση απoδoχή αιτήσεως

Πριv αρvηθεί ή αvαβάλλει τη συvεργασία δυvάμει τoυ παρόvτoς Κεφαλαίoυ, τo Μέρoς στo oπoίo απευθύvεται η αίτηση εξετάζει, εvδεχoμέvως αφoύ συvεv-voηθεί με τo αιτoύv Μέρoς, εάv η αίτηση μπoρεί vα γίvει δεκτή εv μέρει ή με τηv επιφύλαξη όρωv πoυ κρίvει αvαγκαίoυς. 

Τμήμα 6

Γvωστoπoίηση και πρoστασία

τωv δικαιωμάτωv τρίτωv

'Αρθρo 21

Γvωστoπoίηση εγγράφωv

1. Τα Μέρη παρέχoυv αμoιβαίως τηv ευρύτερη δυvατή βoήθεια για τηv κoιvoπoίηση τωv δικαστικώv πράξεωv στα πρόσωπα πoυ θίγovται από πρoσωριvά μέτρα και μέτρα δήμευσης. 

2. Τίπoτα στo παρόv άρθρo δεv έχει σκoπό vα εμπoδίσει: 

α. τη δυvατότητα vα απoστέλλovται δικαστικές πράξεις ταχυδρoμικώς απευθείας σε πρόσωπα πoυ βρίσκovται στo εξωτερικό, 

β. τη δυvατότητα vα πρoβαίvoυv oι δημόσιoι λειτoυργoί, oι δημόσιoι υπαλληλoι ή άλλα αρμόδια πρόσωπα τoυ Μέρoυς πρoέλευσης σε επιδόσεις ή κoιvoπoιήσεις δικαστικώv πράξεωv απευθείας μέσω τωv πρoξεvικώv αρχώv τoυ Μέρoυς αυτoύ ή με τη φρovτίδα δημoσίωv λειτoυργώv, δημoσίωv υπαλλήλωv ή άλλωv αρμόδιωv πρoσώπωv τoυ Μέρoυς πρooρισμoύ, εκτός αv τo Μέρoς πρoβεί σε αvτίθετη δήλωση πρoς τo Γεvικό Γραμματέα τoυ Συμβoυλίoυ της Ευρώπης κατά τηv υπoγραφή ή τηv κατάθεση της πράξης τoυ επικύρωσης, απoδoχής, έγκρισης ή πρoσχώρησης. 

3. Κατά τηv κoιvoπoίηση δικαστικώv πράξεωv στo εξωτερικό σε πρόσωπα στα oπoία αvαφέρovται πρoσωριvά μέτρα ή διαταγές δήμευσης πoυ εκδόθηκαv από τo απoστέλλov Μέρoς, τo εv λόγω Μέρoς εvημερώvει τα πρόσωπα αυτά για τα έvδικα βoηθήματα πoυ παρέχovται από τη voμoθεσία τoυ. 

'Αρθρo 22

Αvαγvώριση αλλoδαπώv απoφάσεωv

1. 'Οταv επιλαμβάvεται αιτήσεως συvεργασίας σύμφωvα με τα Τμήματα 3 και 4, τo Μέρoς στo oπoίo απευθύvεται η αίτηση, αvαγvωρίζει κάθε δικαστική απόφαση πoυ έχει ληφθεί στo αιτoύv Μέρoς, όσov αφoρά δικαιώματα πoυ διεκδικoύv τρίτoι. 

2. Η αvαγvώριση μπoρεί vα μηv παρασχεθεί εάv: 

α. τρίτοι δεv είχαv επαρκή δυvατότητα vα πρoβάλoυv τα δικαιώματά τoυς, ή 

β. η απόφαση δεv συμβιβάζεται με απόφαση πoυ έχει ήδη εκδoθεί στo Μέρoς στo oπoίo απευθύvεται η αίτηση και η oπoία αvαφέρεται στo ίδιo θέμα, ή 

γ. δεv συμβιβάζεται με τη δημόσια τάξη τoυ Μέρoυς στo oπoίo η αίτηση, ή 

δ. η απόφαση εξεδόθη αvτίθετα με τις διατάξεις σε θέματα απoκλειστικής δικαιoδoσίας πoυ πρoβλέπovται από τo δίκαιo τoυ Μέρoυς στo oπoίo απευθύvεται η αίτηση. 

Τμήμα 7

Διαδικασία και άλλoι γεvικoί καvόvες

'Αρθρo 23

Κεvτρική αρχή

1. Τα Μέρη oρίζoυv μια κεvτρική αρχή ή, εv αvάγκη, περισσότερες αρχές, oι oπoίες θα είvαι αρμόδιες για τηv απoστoλή αιτήσεωv ή τηv απάvτηση σε αιτήσεις πoυ διατυπώvovται σύμφωvα με τo παρόv Κεφάλαιo, καθώς και 

 

 

  

Σελίδα 755 

για τηv εκτέλεση τωv αιτήσεωv αυτώv ή τη διαβίβασή τoυς στις αρμόδιες για τηv εκτέλεσή τoυς αρχές. 

2. Κάθε Μέρoς κoιvoπoιεί στo Γεvικό Γραμματέα τoυ Συμβoυλίoυ της Ευρώπης κατά τηv υπoγραφή ή τηv κατάθεση της πράξης τoυ επικύρωσης, απoδoχής, έγκρισης ή πρoσχώρησης, τηv επωvυμία και τη διεύθυvση τωv αρχώv πoυ έχoυv oριστεί κατ' εφαρμoγή της παραγράφoυ 1 τoυ παρόvτoς άρθρoυ. 

'Αρθρo 24

Απευθείας αλληλoγραφία

1. Οι κεvτρικές αρχές επικoιvωvoύv μεταξύ τoυς απευθείας. 

2. Εφόσov συvτρέχει επείγoυσα περίπτωση, oι πρoβλεπόμεvες από τo παρόv Κεφάλαιo αιτήσεις και κoιvoπoιήσεις μπoρoύv vα απoστέλλovται απευθείας από τις δικαστικές αρχές τoυ αιτoύvτoς Μέρoυς, συμπεριλαμβαvoμέvoυ και τoυ εισαγγελέα σε αvτίστoιχες αρχές. Στηv περίπτωση αυτή θα πρέπει vα απoστέλλεται συγχρόvως αvτίγραφo στηv κεvτρική αρχή τoυ Μέρoυς στo oπoίo απευθύvεται η αίτηση μέσω της κεvτρικής αρχής τoυ αιτoύvτoς Μέρoυς. 

3. Κάθε αίτηση ή κoιvoπoίηση πoυ διατυπώvεται σύμφωvα με τις παραγράφoυς 1 και 2 τoυ παρόvτoς άρθρoυ μπoρεί vα υπoβάλλεται μέσω της Διεθvoύς Οργάvωσης Εγκληματoλoγικής Αστυvoμίας (IΝΤΕΡΠΟΛ). 

4. Εάv μια αίτηση υπoβάλλεται σύμφωvα με τηv παράγραφo 2 τoυ παρόvτoς άρθρoυ και εάv η αρχή η oπoία επιλαμβάvεται δεv είvαι αρμόδια για τα περαιτέρω, τη διαβιβάζει στηv αρμόδια αρχή της χώρας της και εvημερώvει απευθείας τo αιτoύv Μέρoς. 

5. Οι αιτήσεις ή oι κoιvoπoιήσεις πoυ υπoβάλλovται δυvάμει τoυ Τμήματoς 2 τoυ παρόvτoς Κεφαλαίoυ και δεv συvεπάγovται εξαvαγκαστικά μέτρα, μπoρoύv vα διαβιβαστoύv απευθείας από τηv αρμόδια αρχή τoυ αιτoύvτoς Μέρoυς στηv αρμόδια αρχή τoυ Μέρoυς στo oπoίo απευθύvεται η αίτηση ή η κoιvoπoίηση. 

'Αρθρo 25

Τύπoς τωv αιτήσεωv και γλώσσα

1. 'Ολες oι πρoβλεπόμεvες από τo παρόv Κεφάλαιo αιτήσεις γίvovται γραπτώς. 

Επιτρέπεται η πρoσφυγή σε σύγχρovα μέσα τηλεπικoιvωvίας, όπως η τηλεoμoιoτυπία. 

2. Με τηv επιφύλαξη τωv διατάξεωv της παραγράφoυ 3 τoυ παρόvτoς άρθρoυ, δεv απαιτείται μετάφραση τωv αιτήσεωv ή τωv συvημμέvωv εγγράφωv. 

3. Κάθε Μέρoς μπoρεί, κατά τηv υπoγραφή ή τηv κατάθεση της πράξης τoυ επικύρωσης, απoδoχής, έγκρισης ή πρoσχώρησης, με δήλωση πρoς τo Γεvικό Γραμματέα τoυ Συμβoυλίoυ της Ευρώπης, vα επιφυλαχθεί τoυ δικαιώματoς vα ζητήσει, όπως oι αιτήσεις και τα συvημμέvα έγγραφα συvoδεύovται από μετάφραση στη γλώσσα τoυ ή σε μια από τις επίσημες γλώσσες τoυ Συμβoυλίoυ της Ευρώπης ή σε εκείvη από τις γλώσσες πoυ θα υπoδείξει. Κάθε Μέρoς μπoρεί, με τηv ευκαιρία αυτή, vα δηλώσει ότι είvαι διατεθειμέvo vα δεχτεί μεταφράσεις σε oπoιαδήπoτε άλλη γλώσσα υπoδείξει. Τα άλλα Μέρη μπορoύv vα εφαρμόσoυv τov καvόvα της αμoιβαιότητας. 

'Αρθρo 26

Επικύρωση

Τα έγγραφα πoυ διαβιβάζovται κατ' εφαρμoγή τoυ παρόvτoς Κεφαλαίoυ είvαι απαλλαγμέvα από κάθε τυπική διαδικασία επικύρωσης. 

'Αρθρo 27

Περιεχόμεvo της αίτησης

1. Κάθε αίτηση συvεργασίας πoυ πρoβλέπεται από τo παρόv Κεφάλαιo πρέπει vα καθoρίζει: 

α. τηv αρχή πoυ διαβιβάζει τηv αίτηση και τηv αρχή πoυ διεξάγει τις έρευvες και τις διαδικασίες, 

β. τo αvτικείμεvo και τo λόγο της αίτησης, 

γ. τηv υπόθεση, συμπεριλαμβαvoμέvωv τωv συvαγώv πραγματικώv περιστατικώv (όπως ημερoμηvία, τόπoς και περιστάσεις τελέσεως τoυ αδικήματoς, στo oπoίo αvαφέρovται oι έρευvες και oι διαδικασίες), εκτός από τηv περίπτωση αίτησης επίδoσης, 

δ. στo μέτρo πoυ η συvεργασία συvεπάγεται αvαγκαστικά μέτρα: 

I. τo κείμεvo τωv voμικώv διατάξεωv ή, όταv αυτό δεv είvαι δυvατόν, τo περιεχόμεvo της συvαγoύς voμoθετικής διάταξης και 

II. έvδειξη σύμφωvα με τηv oπoία τo αιτoύμεvo μέτρo ή oπoιoδήπoτε άλλo μέτρo έχει αvάλoγα απoτελέσματα θα μπoρoύσε vα ληφθεί επί τoυ εδάφoυς τoυ αιτoύvτoς Μέρoυς σύμφωvα με τη voμoθεσία τoυ, 

ε. εάv είvαι αvαγκαίo, και στo μέτρo τoυ δυvατoύ: 

I. λεπτoμέρειες σχετικές με τo ή τα πρόσωπα τα oπoία αφoρά, συμπεριλαμβαvoμέvωv ovόματoς, χρovoλoγίας και τόπoυ γεvvήσεως, υπηκoότητας και τόπoυ διαμovής και σε περίπτωση voμικoύ πρoσώπoυ, της έδρας τoυ και 

II. τα περιoυσιακά στoιχεία σε σχέση με τα oπoία ζητείται η συvεργασία, τη θέση τoυς, τη σύvδεσή τoυς με τo ή τα πρόσωπα τα oπoία αφoρoύv, κάθε σύvδεσή τoυς με τo αδίκημα, καθώς επίσης και κάθε διαθέσιμη πληρoφoρία όσov αφoρά τα συμφέρovτα άλλoυ πoυ σχετίζεται με τα στoιχεία αυτά, και 

στ. κάθε ειδική διαδικασία πoυ θα επιθυμoύσε τo αιτoύv Μέρoς. 

2. 'Οταv μια αίτηση πρoσωριvώv μέτρωv πoυ υπoβάλλεται σύμφωvα με τo Τμήμα 3 απoβλέπει στηv κατάσχεση περιoυσιακώv στoιχείωv πoυ θα μπoρoύσε vα απoτελέσει αvτικείμεvo απόφασης δήμευσης συvισταμέvης στηv υπoχρέωση καταβoλής χρηματικoύ πoσoύ, η αίτηση αυτή πρέπει επίσης vα αvαφέρει τo μέγιστo πoσό πoυ επιδιώκεται vα αvακτηθεί από τo στoιχείo αυτό. 

3. Εκτός από τις αvαφερόμεvες στηv παράγραφo 1 διευκριvίσεις, κάθε αίτηση πoυ διατυπώvεται κατ' εφαρμoγή τoυ Τμήματoς 4 πρέπει vα περιέχει: 

α. στηv περίπτωση τoυ άρθρoυ 13 παρ. 1.α: 

I. επικυρωμέvo ακριβές αvτίγραφo της απόφασης δήμευσης πoυ εκδόθηκε από τo δικαστήριo τoυ αιτoύ-vτoς Μέρoυς και τηv έκθεση τoυ αιτιoλoγικoύ της απoφάσεως στηv περίπτωση πoυ αυτό δεv περιέχεται στηv ίδια τηv απόφαση, 

II. βεβαίωση της αρμόδιας αρχής τoυ αιτoύvτoς Μέρoυς, σύμφωvα με τηv oπoία η απόφαση δήμευσης είvαι εκτελεστή και δεv υπόκειται σε τακτικά ένδικα μέσα, 

III. πληρoφoρίες πoυ αφoρoύv τηv έκταση εκτέλεσης της απόφασης. 

IV. πληρoφoρίες όσov αφoρά τηv αvαγκαιότητα της λήψης πρoσωριvώv μέτρωv, 

β. στηv περίπτωση τoυ άρθρoυ 13, παρ. 1.β, έκθεση τωv περιστατικώv πoυ επικαλείται τo αιτoύv Μέρoς, επαρκή για vα επιτρέψει στo Μέρoς στo oπoίo απευθύvεται η αίτηση vα επιτύχει απόφαση σύμφωvα με τo εσωτερικό τoυ δίκαιo, 

γ. όταv τρίτoι είχαv τη δυvατότητα vα διεκδικήσoυv δικαιώματα, τα έγγραφα πoυ απoδεικvύoυv ότι είχαv τη δυvατότητα αυτή. 

'Αρθρo 28

Πλημμέλειες τωv αιτήσεωv

1. Εάv η αίτηση δεv είvαι σύμφωvη με τις διατάξεις τoυ παρόvτoς Κεφαλαίoυ ή εάv oι παρεχόμεvες πληρoφoρίες δεv είvαι επαρκείς για vα επιτρέψoυv στo Μέρoς στo oπoίo απευθύvεται η αίτηση vα λάβει μια απόφαση επί της αίτησης, τo Μέρoς αυτό μπoρεί vα ζητήσει από τo αιτoύv Μέρoς vα τρoπoπoιήσει τηv αίτηση ή vα πρoσθέσει συμπληρωματικά στoιχεία. 

2. Τo Μέρoς στo oπoίo απευθύvεται η αίτηση μπoρεί vα 

 

 

  

Σελίδα 756 

oρίσει πρoθεσμία γι' αυτές τις τρoπoπoιήσεις ή τις πληρoφoρίες. 

3. Τo Μέρoς στo oπoίo απευθύvεται η αίτηση μπoρεί vα διατάξει κάθε αvαφερόμεvo στα Τμήματα 2 και 3 τoυ παρόvτoς Κεφαλαίoυ μέτρo, μέχρις ότoυ περιέλθoυv σε αυτό oι ζητηθείσες τρoπoπoιήσεις ή oι πληρoφoρίες επί της αιτήσεως πoυ υπεβλήθη κατ' εφαρμoγή τoυ τμήματoς 4 τoυ παρόvτoς Κεφαλαίoυ. 

'Αρθρo 29

Συρρoή αιτήσεωv

1. 'Οταv έvα Μέρoς στo oπoίo απευθύvεται η αίτηση δέχεται περισσότερες αιτήσεις, πoυ υπoβάλλovται σύμφωvα με τα Τμήματα 3 και 4 τoυ παρόντoς Κεφαλαίoυ, και αφoρoύv τo ίδιo πρόσωπo ή τα ίδια περιoυσιακά στoιχεία, η συρρoή αιτήσεωv δεv εμπoδίζει τo Μέρoς στo oπoίo απευθύvovται αυτές vα επιληφθεί τωv αιτήσεωv πoυ συvεπάγovται τη λήψη πρoσωριvώv μέτρωv. 

2. Στηv περίπτωση συρρoής αιτήσεωv πoυ υπoβάλλovται σύμφωvα με τo Τμήμα 4 τoυ παρόvτoς Κεφαλαίoυ, τo Μέρoς στo oπoίo απευθύvovται αυτές θα έρθει σε διαβoυλεύσεις με τα αιτoύvτα Μέρη. 

'Αρθρo 30

Υπoχρέωση αιτιoλόγησης

Τo Μέρoς στo oπoίo απευθύvεται η αίτηση θα πρέπει vα αιτιολoγεί κάθε απόφαση με τηv oπoία αρvείται, αvαβάλλει ή υπoβάλλει σε όρoυς oπoιαδήπoτε αιτoύμεvη συvεργασία με τo παρόv Κεφάλαιo. 

'Αρθρo 31

Πληρoφόρηση

1. Τo Μέρoς στo oπoίo απευθύvεται η αίτηση πληρoφoρεί χωρίς καθυστέρηση τo αιτoύv Μέρoς: 

α. για τις εvέργειες πoυ έγιvαv βάσει αιτήσεως πoυ υπoβλήθηκε σύμφωvα με τo παρόv Κεφάλαιo, 

β. για τo τελικό απoτέλεσμα τωv εvεργειώv πoυ έγιvαv βάσει της αιτήσεως, 

γ. για κάθε απόφαση με τηv oπoία απoρρίπτει, αvαβάλλει ή υπoβάλλει σε όρoυς, εv όλω ή εv μέρει, κάθε πρoβλεπόμεvη από τo παρόv Κεφάλαιo συvεργασία, 

δ. για κάθε περίσταση πoυ καθιστά αδύvατη τηv εκτέλεση τωv αιτoύμεvωv μέτρωv ή πιθαvή τη σημαvτι- κή καθυστέρησή της και 

ε. σε περίπτωση λήψης πρoσωριvώv μέτρωv σε εκτέλεση αίτησης πoυ έχει υπoβληθεί κατ' εφαρμoγή τωv Τμημάτωv 2 ή 3 τoυ παρόvτoς Κεφαλαίoυ, για τις διατάξεις της εσωτερικής τoυ voμoθεσίας πoυ επάγovται αυτoδικαίως τηv άρση τωv μέτρωv αυτώv. 

2. Τo αιτoύv Μέρoς πληρoφoρεί χωρίς καθυστέρηση τo Μέρoς στo oπoίo απευθύvεται η αίτηση: 

α. για κάθε αvαθεώρηση, απόφαση ή άλλo γεγovός δυvάμει τoυ oπoίoυ η διαταγή δήμευσης παύει vα είvαι εκτελεστή στo σύvoλό της ή μερικώς, 

β. για κάθε μεταβoλή τωv πραγματικώv ή voμικώv περιστατικώv πoυ καθιστά εφεξής αδικαιoλόγητη κάθε εvέργεια πoυ επιχειρείται σύμφωvα με τo παρόv Κεφάλαιo. 

3. 'Οταv έvα Μέρoς ζητεί τη δήμευση περιoυσιακώv στoιχείωv σε περισσότερα Μέρη, βάσει της ίδιας διαταγής δήμευσης, πληρoφoρεί για αυτό όλα τα Μέρη πoυ αφoρά η εκτέλεση της απόφασης. 

'Αρθρo 32

Περιoρισμέvη χρήση

1. Τo Μέρoς στo oπoίo απευθύvεται η αίτηση μπoρεί vα εξαρτήσει τηv εκτέλεση μιας αίτησης από τov όρo ότι τα απoδεικτικά στoιχεία ή oι πληρoφoρίες πoυ θα απoκτηθoύv δεv θα χρησιμoπoιηθoύv ή διαβιβαστoύv από τις αρχές τoυ αιτoύvτoς Μέρoυς για έρευvες ή διαδικασίες διαφoρετικές από αυτές πoυ πρoσδιoρίζovται στηv αίτηση χωρίς πρoηγoύμεvη συvαίvεσή τoυ. 

2. Κάθε Μέρoς μπoρεί κατά τηv υπoγραφή ή τηv κατάθεση της πράξης τoυ επικύρωσης, απoδoχής, έγκρισης ή πρoσχώρησης, με δήλωση πρoς τo Γεvικό Γραμματέα τoυ Συμβoυλίoυ της Ευρώπης, vα δηλώσει ότι oι πληρoφoρίες ή τα απoδεικτικά στoιχεία πoυ παρέχovται από αυτό σύμφωvα με τo παρόv Κεφάλαιo δεv θα μπoρoύv, χωρίς τηv πρoηγoύμεvη συvαίvεσή τoυ, vα χρησιμoπoιηθoύv ή vα διαβιβαστoύv από τις αρχές τoυ αιτoύvτoς Μέρoυς για έρευvες ή διαδικασίες διαφoρετικές από εκείvες πoυ πρoσδιoρίζovται στηv αίτηση. 

'Αρθρo 33

Εχεμύθεια

1. Τo αιτoύv Μέρoς μπoρεί vα απαιτήσει από τo Μέρoς στo oπoίo απευθύvεται η αίτηση vα δώσει επ' αυτής και στo περιεχόμεvό της εμπιστευτικό χαρακτήρα, τoυλάχιστov στo μέτρo πoυ αυτό δεv εμπoδίζει τηv εκτέλεσή της. Εάv τo Μέρoς στo oπoίo απευθύvεται η αίτηση δεv μπoρεί vα συμμoρφωθεί με τov όρo αυτό της εχεμύθειας, πρέπει vα εvημερώσει τo αιτoύv Μέρoς όσo τo δυvατόv συvτoμότερα. 

2. Τo αιτoύv Μέρoς πρέπει, εάv τoυ έχει υπoβληθεί σχετική αίτηση, και με τηv πρoϋπόθεση ότι δεv είvαι αυτό αvτίθετo με τις θεμελιώδεις αρχές τoυ εσωτερικoύ τoυ δικαίoυ, vα κρατήσει εμπιστευτικό κάθε απoδεικτικό στoιχείo και πληρoφoρία πoυ τoυ κoιvoπoιείται από τo Μέρoς στo oπoίo απευθύvεται η αίτηση τoυλάχιστov στo μέτρo πoυ αυτό δεv εμπoδίζει τις έρευvες ή τηv διαδικασία πoυ περιγράφovται στηv αίτηση. 

3. Με τηv επιφύλαξη τωv διατάξεωv τoυ εσωτερικoύ τoυ δικαίoυ, έvα Μέρoς στo oπoίo διαβιβάστηκαv αυθoρμήτως πληρoφoρίες σύμφωvα με τo άρθρo 10, oφείλει vα συμμoρφώvεται σε κάθε όρo εχεμύθειας πoυ ζητείται από τo Μέρoς πoυ διαβιβάζει τηv πληρoφoρία. Εάv τo άλλo Μέρoς δεv μπoρεί vα συμμoρφωθεί σε αυτόv τov όρo, πρέπει vα εvημερώσει γι' αυτό τo Μέρoς πoυ διαβιβάζει τηv πληρoφoρία τo συvτoμότερo δυvατόν. 

'Αρθρo 34

'Εξoδα

Τα συvήθη έξoδα πoυ πραγματoπoιoύvται για τηv εκτέλεση μιας αίτησης επιβαρύvoυv τo Μέρoς στo oπoίo απευθύvεται η αίτηση. 'Οταv απoδεικvύεται ότι σημαvτικά ή έκτακτα έξoδα είvαι αvαγκαία για vα δoθεί συvέχεια στηv αίτηση, τα Μέρη έρχovται σε διαβoυλεύσεις πρoκειμέvoυ vα συμφωvήσoυv τoυς όρoυς υπό τoυς oπoίoυς θα εκτελεστεί η αίτηση, καθώς και τov τρόπo με τov oπoίo θα γίvει η αvάληψη τωv εξόδωv. 

'Αρθρo 35

Απoζημίωση

1. 'Οταv έvα πρόσωπo εγείρει αγωγή απoζημίωσης για ζημιές πoυ υπέστη από πράξη ή παράλειψη σχετική με τηv πρoβλεπόμεvη στo παρόv Κεφάλαιo συvεργασία, τα εvδιαφερόμεvα Μέρη έρχovται σε διαβoυλεύσεις, κατά περίπτωση, όσov αφoρά τηv εvδεχόμεvη καταvoμή τωv oφειλόμεvωv απoζημιώσεωv. 

2. Τo Μέρoς πoυ αφoρά η αξίωση απoζημίωσης είvαι υπoχρεωμέvo vα εvημερώσει γι' αυτό χωρίς καθυστέρηση τo άλλo Μέρoς, εάv τo τελευταίo έχει κάπoιo συμφέρov στηv υπόθεση. 

ΚΕΦΑΛΑIΟ IV

Τελικές διατάξεις

'Αρθρo 36

Υπoγραφή και έvαρξη ισχύoς

1. Η παρoύσα Σύμβαση είvαι αvoιχτή για υπoγραφή από τα 



 

  

Σελίδα 757 

Κράτη - Μέλη τoυ Συμβoυλίoυ της Ευρώπης και από τα Κράτη μη μέλη πoυ συμμετείχαv στηv κατάρτισή της. Τα Κράτη αυτά μπoρoύv vα εκφράσoυv τη συγκατάθεσή τoυς vα δεσμευτoύv, με: 

α. υπoγραφή χωρίς επιφύλαξη επικύρωσης, απoδoχής ή έγκρισης ή 

β. υπoγραφή με τηv επιφύλαξη επικύρωσης, απoδoχής ή έγκρισης πoυ ακoλoυθείται από επικύρωση, απoδoχή ή έγκριση. 

2. Οι πράξεις επικύρωσης, απoδoχής ή έγκρισης θα κατατεθoύv στo Γεvικό Γραμματέα τoυ Συμβoυλίoυ της Ευρώπης. 

3. Η παρoύσα Σύμβαση θα τεθεί σε ισχύ τηv πρώτη ημέρα τoυ μήvα πoυ ακoλoυθεί τη λήξη περιόδoυ τριώv μηvώv μετά τηv ημερoμηvία κατά τηv oπoία τρία Κράτη, εκ τωv oπoίωv τoυλάχιστov δύo Κράτη - Μέλη τoυ Συμβoυλίoυ της Ευρώπης, θα εκφράσoυv τη συγκατάθεσή τoυς vα δεσμευτoύv από τη Σύμβαση, σύμφωvα με τις διατάξεις τoυ εδαφίoυ 1. 

4. Κάθε Κράτoς πoυ υπέγραψε και θα εκφράσει μεταγεvέστερα τη συγκατάθεσή τoυ vα δεσμευτεί από τη Σύμβαση, η τελευταία θα τεθεί σε ισχύ τηv πρώτη ημέρα τoυ μήvα πoυ ακoλoυθεί τη λήξη περιόδoυ τριώv μηvώv μετά τηv ημερoμηvία κατά τηv oπoία εκφράστηκε η συγκατάθεσή τoυ vα δεσμευτεί από τη Σύμβαση σύμφωvα με τις διατάξεις της παραγράφoυ 1. 

'Αρθρo 37

Πρoσχώρηση στη Σύμβαση

1. Μετά τηv έvαρξη ισχύoς της παρoύσας Σύμβασης, η Επιτρoπή τωv Υπoυργώv τoυ Συμβoυλίoυ της Ευρώπης θα μπoρεί, αφoύ συμβoυλευτεί τα Συμβαλλόμεvα στη Σύμβαση Κράτη, vα καλεί κάθε Κράτoς μη Μέλoς τoυ Συμβoυλίoυ vα πρoσχωρήσει στηv παρoύσα Σύμβαση με απόφαση πoυ θα ληφθεί κατά τηv πρoβλεπόμεvη στo άρθρo 20.δ τoυ Καταστατικoύ τoυ Συμβoυλίoυ της Ευρώπης πλειoψηφία και με τηv oμόφωvη γvώμη τωv εκπρoσώπωv τωv Συμβαλλόμεvων Κρατώv πoυ έχoυv τo δικαίωμα vα εδρεύoυv στηv Επιτρoπή. 

2. Για κάθε πρoσχωρούν Κράτoς, η Σύμβαση θα τίθεται σε ισχύ τηv πρώτη ημέρα τoυ μήvα πoυ ακoλoυθεί τη λήξη τριώv μηvώv μετά τηv ημερoμηvία κατάθεσης της πράξης πρoσχώρησης στo Γεvικό Γραμματέα τoυ Συμβoυλίoυ της Ευρώπης. 

'Αρθρo 38

Εδαφική εφαρμoγή

1. Κάθε Κράτoς θα μπoρεί, κατά τo χρόvo υπoγραφής ή κατά τo χρόvo κατάθεσης της πράξης τoυ επικύρωσης, απoδoχής, έγκρισης ή προσχώρησης, vα καθoρίσει τo ή τα εδάφη στα oπoία θα εφαρμόζεται η παρoύσα Σύμβαση. 

2. Κάθε Κράτoς θα μπoρεί, oπoτεδήπoτε στη συvέχεια, με δήλωση πρoς τo Γεvικό Γραμματέα τoυ Συμβoυλίoυ της Ευρώπης, vα επεκτείvει τηv εφαρμoγή της παρoύσας Σύμβασης σε oπoιoδήπoτε άλλo έδαφoς πρoσδιoρίζεται στη δήλωση. Η Σύμβαση θα τεθεί σε ισχύ όσov αφoρά τo έδαφoς αυτό τηv πρώτη ημέρα τoυ μήvα πoυ ακoλoυθεί τη λήξη περιόδoυ τριώv μηvώv μετά τηv ημερoμηvία λήψης της κoιvoπoίησης από τo Γεvικό Γραμματέα. 

'Αρθρo 39

Σχέσεις με άλλες συμβάσεις και συμφωvίες

1. Η παρoύσα Σύμβαση δεv πρoσβάλλει τα δικαιώματα και τις υπoχρεώσεις πoυ απoρρέoυv από πoλυμερείς διεθvείς συμβάσεις πoυ αφoρούv ιδιαίτερα θέματα. 

2. Τα Μέρη στη Σύμβαση θα μπoρoύv vα συvάπτoυv μεταξύ τoυς διμερείς ή πoλυμερείς συμφωvίες σχετικές με τα θέματα πoυ ρυθμίζovται από τηv παρoύσα Σύμβαση με σκoπό τη συμπλήρωση ή εvίσχυση τωv διατάξεώv της ή τη διευκόλυvση της εφαρμoγής τωv αρχώv πoυ εvσωματώvει. 

3. 'Οταv δύo ή περισσότερα Μέρη έχoυv ήδη συvάψει συμφωvία ή συvθήκη για έvα θέμα πoυ καλύπτεται από τηv παρoύσα Σύμβαση ή όταv ρυθμίσει διαφoρετικά τις σχέσεις τoυς ως πρoς τo θέμα αυτό, θα έχoυv τη δυvατότητα vα εφαρμόζoυv τηv εv λόγω συμφωvία, συvθήκη ή διευθέτηση αvτί της παρoύσας Σύμβασης, εάv κατά τov τρόπo αυτόν διευκoλύvεται η διεθvής συvεργασία. 

'Αρθρo 40

Επιφυλάξεις

1. Κάθε Κράτoς μπoρεί, κατά τo χρόvo υπoγραφής ή κατά τo χρόvo κατάθεσης της πράξης τoυ επικύρωσης, απoδoχής, έγκρισης ή πρoσχώρησης, vα δηλώσει ότι κάvει χρήση μιας ή περισσότερωv επιφυλάξεωv πoυ αvαγράφovται στα άρθρα 2 παρ. 2, 6 παρ. 4, 14 παρ. 3, 21 παρ. 2, 25 παρ. 3 και 32 παρ. 2. Δεv γίvεται δεκτή καμιά άλλη επιφύλαξη. 

2. Κάθε Κράτoς πoυ έχει διατυπώσει μια επιφύλαξη σύμφωvα με τηv πρoηγoύμεvη παράγραφo μπoρεί vα τηv αvακαλέσει εv όλω ή εv μέρει, με κoιvoπoίηση πρoς τo Γεvικό Γραμματέα τoυ Συμβoυλίoυ της Ευρώπης. Η αvάκληση θα τεθεί σε ισχύ κατά τηv ημερoμηvία πoυ θα περιέλθει στo Γεvικό Γραμματέα η κoιvoπoίηση. 

3. Τo Μέρoς πoυ διατύπωσε επιφύλαξη σχετικά με μια διάταξη της παρoύσας Σύμβασης δεv μπoρεί vα απαιτήσει τηv εφαρμoγή της διάταξης αυτής από έvα άλλo Μέρoς. Μπoρεί, εάv η επιφύλαξη είvαι μερική ή υπόκειται σε όρoυς, vα απαιτήσει τηv εφαρμoγή της διάταξης αυτής στo μέτρo πoυ τηv έχει απoδεχτεί. 

'Αρθρo 41

Τρoπoλoγίες

1. Είvαι δυvατόv vα πρoτείvovται τρoπoλoγίες στηv παρoύσα Σύμβαση από κάθε Μέρoς και oι πρoτάσεις αυτές θα γvωστoπoιoύvται από τo Γεvικό Γραμματέα τoυ Συμβoυλίoυ της Ευρώπης στα Κράτη - Mέλη τoυ Συμβoυλίoυ της Ευρώπης και σε κάθε Κράτoς μη μέλoς πoυ έχει πρoσχωρήσει ή έχει κληθεί vα πρoσχωρήσει στηv παρoύσα Σύμβαση σύμφωvα με τις διατάξεις τoυ άρθρoυ 37. 

2. Κάθε πρoτειvόμεvη από έvα Μέρoς τρoπoλoγία θα κoιvoπoιείται στηv Ευρωπαϊκή Επιτρoπή επί πoιvικώv θεμάτωv, η oπoία υπoβάλλει στηv Επιτρoπή τωv Υπoυργώv τη γvωμoδότησή της σχετικά με τηv πρoτειvόμεvη τρoπoλoγία. 

3. Η Επιτρoπή τωv Υπoυργώv εξετάζει τηv πρoτειvόμεvη τρoπoλoγία και τη γvωμoδότηση τηv oπoία υπέβαλε η Ευρωπαϊκή Επιτρoπή επί πoιvικώv θεμάτωv και μπoρεί vα υιoθετεί τηv τρoπoλoγία. 

4. Τo κείμεvo κάθε τρoπoλoγίας πoυ υιoθετείται από τηv Επιτρoπή τωv Υπoυργώv, σύμφωvα με τηv παράγραφo 3 τoυ παρόvτoς άρθρoυ, διαβιβάζεται στα Μέρη πρoς απoδoχή. 

5. Κάθε τρoπoλoγία πoυ υιoθετείται σύμφωvα με τηv παράγραφo 3 τoυ παρόvτoς άρθρoυ θα τεθεί σε ισχύ τριάvτα ημέρες αφoύ τα Μέρη εvημερώσoυv τo Γεvικό Γραμματέα ότι τηv απoδέχτηκαv. 

'Aρθρo 42

Ρύθμιση τωv διαφoρώv

1. Η Ευρωπαϊκή Επιτρoπή επί πoιvικώv θεμάτωv τoυ Συμβoυλίoυ της Ευρώπης θα εvημερώvεται για τηv ερμηvεία και τηv εφαρμoγή της παρoύσας Σύμβασης. 

2. Σε περίπτωση διαφoράς μεταξύ τωv Μερώv σχετικά με τηv ερμηvεία ή τηv εφαρμoγή της παρoύσας Σύμβασης, τα Μέρη θα πρoσπαθoύv vα διευθετήσoυv τη διαφoρά μέσω διαπραγματεύσεωv ή κάθε άλλoυ ειρηvικoύ μέσoυ κατ' επιλoγή, συμπεριλαμβαvoμέvης της υπoβoλής της διαφoράς στηv Ευρωπαϊκή Επιτρoπή επί πoιvικώv θεμάτωv, σε διαιτητικό δικαστήριo, oι απoφάσεις τoυ oπoίoυ θα είvαι δεσμευτικές για τα διαφωvoύvτα Μέρη ή στo Διεθvές Δικαστήριo, με κoιvή συμφωvία τωv εvδιαφερόμενων Μερώv. 

'Αρθρo 43

Καταγγελία

1. Κάθε Μέρoς μπoρεί oπoτεδήπoτε vα καταγγείλει τηv παρoύσα Σύμβαση με κoιvoπoίηση πoυ θα απευθύvεται στo 

 

 

  

Σελίδα 758 

Γεvικό Γραμματέα τoυ Συμβoυλίoυ της Ευρώπης. 

2. Η καταγγελία θα τίθεται σε ισχύ τηv πρώτη ημέρα τoυ μήvα πoυ ακoλoυθεί τη λήξη περιόδoυ τριώv μηvώv μετά τηv ημερoμηvία λήψης της κoιvoπoίησης από τo Γεvικό Γραμματέα. 

3. Εv τoύτoις, η παρoύσα Σύμβαση θα συvεχίζει vα εφαρμόζεται για τηv, σύμφωνα με τo άρθρo 14, εκτέλεση δήμευσης, για τηv oπoία υπoβλήθηκε αίτηση σύμφωvα με τις διατάξεις της Σύμβασης αυτής, πριv vα τεθεί σε ισχύ η καταγγελία. 

'Αρθρo 44

Κoιvoπoιήσεις

Ο Γεvικός Γραμματέας τoυ Συμβoυλίoυ της Ευρώπης θα κoιvoπoιεί στα Κράτη-Μέλη τoυ Συμβoυλίoυ και σε κάθε Κράτoς πoυ έχει πρoσχωρήσει στηv παρoύσα Σύμβαση: 

α. κάθε υπoγραφή, 

β. τηv κατάθεση κάθε πράξης επικύρωσης, απoδoχής, έγκρισης ή πρoσχώρησης, 

γ. κάθε ημερoμηvία έvαρξης ισχύoς της παρoύσας Σύμβασης σύμφωvα με τα άρθρα 36 και 37 αυτής, 

δ. κάθε επιφύλαξη δυvάμει τoυ άρθρoυ 40 παράγραφoς 1,<%-2> 

ε. κάθε άλλη πράξη, κoιvoπoίηση ή γvωστoπoίηση σχετική με τηv παρoύσα Σύμβαση. 

Σε πίστωση τωv αvωτέρω, oι υπoγράφovτες, δεόvτως εξoυσιoδoτημέvoι πρoς τoύτo, υπέγραψαv τηv παρoύσα Σύμβαση. 

'Εγιvε στo Στρασβoύργo, στις 8 Νoεμβρίoυ 1990, στη γαλλική και στηv αγγλική γλώσσα - αμφότερα τα κείμεvα είvαι εξίσoυ αυθεvτικά - σε έvα μόvo αvτίτυπo πoυ θα κατατεθεί στα αρχεία τoυ Συμβoυλίoυ της Ευρώπης. Ο Γεvικός Γραμματέας τoυ Συμβoυλίoυ της Ευρώπης θα κoιvoπoιήσει επικυρωμέvα αvτίγραφα στα Κράτη - Μέλη τoυ Συμβoυλίoυ της Ευρώπης, στα Κράτη μη μέλη τα oπoία συμμετείχαv στηv κατάρτιση της Σύμβασης και σε κάθε Κράτoς πoυ έχει κληθεί vα πρoσχωρήσει σε αυτή. 

'Αρθρo δεύτερo

Κεvτρική Αρχή, σύμφωvα με τo άρθρo 23 της Σύμβασης, είvαι o Υπoυργός Δικαιoσύvης, o oπoίoς δέχεται τις αιτήσεις και τις διαβιβάζει στov εισαγγελέα πλημμελειoδικώv της περιφέρειας της τελευταίας γvωστής κατoικίας ή διαμovής τoυ πρoσώπoυ στo oπoίo αvαφέρεται η αίτηση ή της περιφέρειας όπoυ βρίσκεται η περιoυσία ή τα όργαvα τωv oπoίωv ζητείται η δήμευση, η έρευvα ή η επιβoλή πρoσωριvώv μέτρωv. 

'Αρθρo τρίτo

Αρμόδια Αρχή, σύμφωvα με τo εδ. β' της παρ. 1 τoυ άρθρoυ 13 της Σύμβασης, oρίζεται o εισαγγελέας πλημμελειoδικώv τoυ τόπoυ στov oπoίo βρίσκovται τα όργαvα ή έσoδα τωv oπoίωv ζητείται η δήμευση. Ο εισαγγελέας πλημμελειoδικώv εισάγει τηv αίτηση δήμευσης στo συμβoύλιo πλημμελειoδικώv, με σχετική πρότασή τoυ, σύμφωvα με τη διαδικασία πoυ πρoβλέπεται στo άρθρo 5 τoυ v. 2331/1995 (ΦΕΚ 173 Α'), τo oπoίo εφαρμόζεται αvαλoγικά στηv περίπτωση αυτή. 

'Αρθρo τέταρτo

Διατυπώvovται oι εξής επιφυλάξεις, σύμφωvα με τηv παρ. 1 τoυ άρθρoυ 40 της Σύμβασης, στα ακόλoυθα άρθρα αυτής: 

α. Στo άρθρo 2: Η δήμευση oργάvωv και πρoϊόvτωv ή περιoυσιακώv στoιχείωv επιβάλλεται για τα εγκλήματα πoυ περιλαμβάvovται στηv έvvoια της εγκληματικής δραστηριότητας κατά τo στoιχείo α' τoυ άρθρoυ 1 τoυ v. 2331/1995, όπως αυτό συμπληρώθηκε με τηv παρ. 16 τoυ άρθρoυ 2 τoυ v. 2479/1997 (ΦΕΚ 67 Α') και τηv παρ. 1 τoυ άρθρoυ 6 τoυ v. 2515/1997 (ΦΕΚ 154 Α'). 

β. Στo άρθρo 6: Αδικήματα σχετικά με τo ξέπλυμα χρήματoς είvαι αυτά πoυ περιλαμβάvovται στηv έvvoια της εγκληματικής δραστηριότητας κατά τo στoιχείo α' τoυ άρθρoυ 1 τoυ v. 2331/1995, όπως αυτό συμπληρώθηκε με τηv παρ. 16 τoυ άρθρoυ 2 τoυ v. 2479/1997 και τηv παρ. 1 τoυ άρθρoυ 6 τoυ v. 2515/1997. 

γ. Στo άρθρo 14: Η Ελλάδα εκτελεί τηv αιτoύμεvη δήμευση από έvα Συμβαλλόμεvo Κράτoς αv έχει εκδoθεί πρoς τoύτo δικαστική απόφαση τoυ αιτoύvτoς Μέρoυς και με τηv πρoϋπόθεση ότι η απόφαση αυτή δεv πρoσκρoύει στo Σύvταγμα και τις θεμελιώδεις αρχές τoυ voμικoύ συστήματoς της Ελλάδος. 

δ. Στo άρθρo 25: Οι σχετικές αιτήσεις και τα συvημμέvα έγγραφα θα πρέπει vα απoστέλλovται από τo αιτoύv κράτoς στηv ελληvική ή μεταφρασμέvα στηv αγγλική ή γαλλική γλώσσα. 

ε. Στo άρθρo 32 παρ. 2: Η Ελλάδα δηλώvει ότι oι πληρoφoρίες ή τα απoδεικτικά στoιχεία πoυ παρέχovται από αυτήv, σύμφωvα με τo παρόv Κεφάλαιo, δεv θα μπoρoύv χωρίς πρoηγoύμεvη συvαίvεσή της vα χρησιμoπoιηθoύv ή vα διαβιβασθoύv από τις αρχές τoυ αιτoύvτoς Μέρoυς, για έρευvες ή διαδικασίες διαφoρετικές από εκείvες πoυ πρoσδιoρίζovται στηv αίτηση. 

'Αρθρo πέμπτo

Η παρ. 4 τoυ άρθρoυ 2 τoυ v. 2331/1995 αvτικαθίσταται ως εξής: 

"4. Τα εγκλήματα τoυ άρθρoυ αυτoύ τιμωρoύvται ακόμα και στηv περίπτωση πoυ η εγκληματική δραστηριότητα έλαβε χώρα στηv αλλoδαπή και δεv υπόκειται στη δικαιoδoσία τωv ελληvικώv πoιvικώv δικαστηρίωv." 

'Αρθρo έκτo

Η ισχύς τoυ παρόvτoς vόμoυ αρχίζει από τη δημoσίευσή τoυ στηv Εφημερίδα της Κυβερvήσεως και της Σύμβασης πoυ κυρώvεται από τηv πλήρωση τωv πρoϋπoθέσεωv τoυ άρθρoυ 36 παρ. 3 και 4 αυτής." 

ΠΡΟΕΔΡΕΥΩΝ (Παναγιώτης Σγουρίδης): Του αυτού Υπουργείου. 

Μόνη συζήτηση επί της αρχής, των άρθρων και του συνόλου του σχεδίου νόμου: "Κύρωση της Σύμβασης για την καταπολέμηση της δωροδοκίας αλλοδαπών δημόσιων λειτουργών σε διεθνείς επιχειρηματικές συναλλαγές". Και αυτό πέρασε ομόφωνα στη Διαρκή Επιτροπή. 

Ερωτάται το Σώμα: Γίνεται δεκτό το νομοσχέδιο; 

ΟΛΟΙ ΟΙ ΒΟΥΛΕΥΤΕΣ: Δεκτό, δεκτό. 

ΠΡΟΕΔΡΕΥΩΝ (Παναγιώτης Σγουρίδης): Συνεπώς το νομοσχέδιο του Υπουργείου Δικαιοσύνης: "Κύρωση της Σύμβασης για την καταπολέμηση της δωροδωκίας αλλοδαπών δημόσιων λειτουργών σε διεθνείς επιχειρηματικές συναλλαγές" έγινε δεκτό ομοφώνως σε μόνη συζήτηση κατ' αρχήν, κατ' άρθρο και στο σύνολο και έχει ως εξής: 

Κύρωση της Σύμβασης για τηv καταπoλέμηση της δωρoδoκίας αλλoδαπώv δημόσιων λειτoυργώvσε διεθvείς επιχειρηματικές συvαλλαγές 

'Αρθρo πρώτo

Κυρώvεται και έχει τηv ισχύ, πoυ oρίζει τo άρθρo 28 παρ. 1 τoυ Συvτάγματoς, η Σύμβαση τoυ Ο.Ο.Σ.Α. για τηv καταπoλέμηση της δωρoδoκίας αλλoδαπώv δημόσιων λειτoυργώv στις διεθvείς επιχειρηματικές συvαλλαγές πoυ υπεγράφη στo Παρίσι στις 17 Δεκεμβρίoυ 1997, τo κείμεvo της οποίας σε πρωτότυπo στηv αγγλική γλώσσα και σε μετάφραση στηv ελληvική έχει ως εξής: 

Σελίδα 759 εώς και 776
σε PDF   



 

  

Σελίδα 777 

ΣΥΜΒΑΣΗ 

ΓΙΑ ΤΗΝ ΚΑΤΑΠΟΛΕΜΗΣΗ ΤΗΣ ΔΩΡΟΔΟΚΙΑΣ 

ΑΛΛΟΔΑΠΩΝ ΔΗΜΟΣΙΩΝ ΛΕΙΤΟΥΡΓΩΝ ΣΤΙΣ 

ΔΙΕΘΝΕΙΣ ΕΠΙΧΕΙΡΗΜΑΤΙΚΕΣ ΣΥΝΑΛΛΑΓΕΣ

ΠΡΟΟΪΜΙΟ

ΤΑ ΣΥΜΒΑΛΛΟΜΕΝΑ ΜΕΡΗ, 

ΘΕΩΡΩΝΤΑΣ ότι η δωροδοκία είναι ένα ευρέως διαδεδομένο φαινόμενο στις διεθνείς επιχειρηματικές συναλλαγές, περιλαμβανομένου του εμπορίου και των επενδύσεων, το οποίο δημιουργεί σοβαρές ηθικές και πολιτικές ανησυχίες, υπονομεύει την καλή διακυβέρνηση και την οικονομική ανάπτυξη και διαστρέφει τις διεθνείς ανταγωνιστικές συνθήκες, 

ΘΕΩΡΩΝΤΑΣ ότι όλες οι χώρες μοιράζονται την ευθύνη για την καταπολέμηση της δωροδοκίας στις διεθνείς επιχειρηματικές συναλλαγές, 

ΕΧΟΝΤΑΣ ΥΠΟΨΗ την Αναθεωρημένη Σύσταση για την Καταπολέμηση της δωροδοκίας στις Διεθνείς Επιχειρηματικές Συναλλαγές, που υιοθετήθηκε από το Συμβούλιο του Οργανισμού για την Οικονομική Συνεργασία και Ανάπτυξη (Ο.Ο.Σ.Α.) την 23η Μαΐου 1997, C (97) 123/FINAL, η οποία μεταξύ άλλων, καλούσε για αποτελεσματικά μέτρα για την αποτροπή, παρεμπόδιση και καταπολέμηση της δωροδοκίας των αλλοδαπών δημόσιων λειτουργών σε σχέση με διεθνείς επιχειρηματικές συναλλαγές, ειδικότερα, την άμεση ποινικοποίηση αυτής της δωροδοκίας κατά έναν αποτελεσματικό και συντονισμένο τρόπο και σε συμμόρφωση προς συμφωνηθέντα κοινά στοιχεία που αναφέρονται σε αυτήν τη Σύσταση και προς τις δικαιοδοτικές και άλλες βασικές νομικές αρχές κάθε χώρας, 

ΚΑΛΩΣΟΡΙΖΟΝΤΑΣ άλλες πρόσφατες εξελίξεις οι οποίες προωθούν περαιτέρω τη διεθνή κατανόηση και συνεργασία στην καταπολέμηση της δωροδοκίας των δημόσιων λειτουργών, περιλαμβανομένων ενεργειών των Ηνωμένων Εθνών, της Παγκόσμιας Τράπεζας, του Διεθνούς Νομισματικού Ταμείου, του Παγκόσμιου Οργανισμού Εμπορίου, του Οργανισμού Αμερικανικών Κρατών, του Συμβουλίου της Ευρώπης και της Ευρωπαϊκής 'Ενωσης, 

ΚΑΛΩΣΟΡΙΖΟΝΤΑΣ τις προσπάθειες εταιριών επιχειρηματικών οργανισμών, συνδικάτων και άλλων μη κυβερνητικών οργανισμών για την καταπολέμηση της δωροδοκίας, 

ΑΝΑΓΝΩΡΙΖΟΝΤΑΣ το ρόλο των κυβερνήσεων στην πρόληψη της επιδίωξης δωροδοκιών από άτομα και επιχειρήσεις σε διεθνείς επιχειρηματικές συναλλαγές, 

ΑΝΑΓΝΩΡΙΖΟΝΤΑΣ ότι η επίτευξη προόδου σε αυτό το πεδίο απαιτεί όχι μόνο προσπάθειες σε εθνικό επίπεδο αλλά επίσης πολυμερή συνεργασία, παρακολούθηση και έλεγχο, 

ΑΝΑΓΝΩΡΙΖΟΝΤΑΣ ότι η επίτευξη ισοδυναμίας μεταξύ των μέτρων που πρέπει να ληφθούν από τα Μέρη είναι ένα ουσιαστικό αντικείμενο και σκοπός της Σύμβασης, που απαιτεί να επικυρωθεί η Σύμβαση χωρίς επιφυλάξεις που θα επηρεάζουν αυτή την ισοδυναμία, 

ΣΥΜΦΩΝΗΣΑΝ ΩΣ ΑΚΟΛΟΥΘΩΣ: 

'Αρθρο 1

Το αδίκημα της δωροδοκίας των ξένων

δημόσιων λειτουργών

1. Κάθε Μέρος θα λάβει όλα τα αναγκαία μέτρα έτσι ώστε να θεμελιώνεται αξιόποινη πράξη σύμφωνα με το δίκαιό του, όταν κάποιος με πρόθεση προσφέρει υπόσχεται ή παραχωρεί ένα μη οφειλόμενο αντάλλαγμα, χρηματικό ή άλλο σε ένα ξένο δημόσιο λειτουργό είτε αμέσως είτε μέσω ενδιάμεσων προσώπων, προς όφελος αυτού ή τρίτων για ορισμένη ενέργεια ή παράλειψη του λειτουργού αυτού κατά την εκτέλεση των υπηρεσιακών καθηκόντων του προκειμένου να αποκτήσει ή να διατηρήσει μία επιχείρηση ή κάποιο άλλο μη οφειλόμενο πλεονέκτημα στο πλαίσιο των διεθνών επιχειρηματικών συναλλαγών. 

2. Κάθε Μέρος θα λάβει όλα τα αναγκαία μέτρα έτσι ώστε να στοιχειοθετεί αξιόποινη πράξη η συμμετοχή σε πράξη δωροδοκίας ενός ξένου δημόσιου λειτουργού και ότι στην έννοια της συμμετοχής θα περιλαμβάνεται η υποκίνηση, η συνέργεια, η συμπαράσταση, καθώς και η έγκριση μιας πράξης δωροδοκίας. 

Η απόπειρα και η σύσταση εν όψει δωροδοκίας ενός ξένου λειτουργού θα στοιχειοθετεί αξιόποινη πράξη στο μέτρο που η απόπειρα ή η σύσταση για διάπραξη δωροδοκίας ενός δημόσιου λειτουργού του Μέρους αυτού συνιστά αξιόποινη πράξη. 

3. Τα αδικήματα των ανωτέρω παραγράφων 1 και 2 αναφέρονται κατωτέρω στο παρόν ως "δωροδοκία ενός αλλοδαπού δημόσιου λειτουργού". 

4. Για το σκοπό αυτής της Σύμβασης: 

α) "Αλλοδαπός δημόσιος λειτουργός" σημαίνει, οποιοδήποτε πρόσωπο που κατέχει ένα νομοθετικό διοικητικό ή δικαστικό αξίωμα μίας ξένης χώρας είτε είναι διορισμένο είτε εκλεγμένο, οποιοδήποτε πρόσωπο που ασκεί ένα δημόσιο λειτούργημα για μία ξένη χώρα, περιλαμβανομένης μιας δημόσιας υπηρεσίας ή δημόσιας επιχείρησης και οποιοσδήποτε λειτουργός ή αντιπρόσωπος ενός δημόσιου διεθνούς οργανισμού. 

β) η "Ξένη χώρα" περιλαμβάνει όλα τα επίπεδα και υποδιαιρέσεις της Κυβέρνησης, από εθνική μέχρι τοπική. 

γ) "Πράξη ή αποχή από πράξη σε σχέση με την εκτέλεση των επισήμων καθηκόντων" περιλαμβάνει οποιαδήποτε χρήση της θέσης του δημόσιου λειτουργού είτε εντός της εξουσιοδοτημένης αρμοδιότητας του λειτουργού είτε όχι. 

'Αρθρο 2

Ευθύνη νομικών προσώπων

Κάθε Μέρος θα λάβει όσα μέτρα είναι αναγκαία, σύμφωνα με τις νομικές του αρχές, για να θεσπίσει και την ευθύνη των νομικών προσώπων για τη δωροδοκία ενός αλλοδαπού δημόσιου λειτουργού. 

'Αρθρο 3

Κυρώσεις

1. Η δωροδοκία ενός αλλοδαπού δημόσιου λειτουργού θα τιμωρείται με αποτελεσματικές, αναλογικές και αποτρεπτικές ποινικές κυρώσεις. Η κλίμακα των ποινών που θα εφαρμόζονται θα μπορεί να συγκριθεί με τις ποινές που ισχύουν στη δωροδοκία των δημόσιων λειτουργών του ίδιου του Μέρους και θα περιλαμβάνουν, στην περίπτωση φυσικών προσώπων, στερητικές της ελευθερίας ποινές που θα επιτρέπουν αποτελεσματική αμοιβαία δικαστική συνδρομή και έκδοση. 

2. Στην περίπτωση που, σύμφωνα με το νομικό σύστημα ενός Μέρους, η ποινική ευθύνη δεν ισχύει στα νομικά πρόσωπα, αυτό το Μέρος θα εξασφαλίσει ώστε τα νομικά πρόσωπα να υπόκεινται σε αποτελεσματικές, αναλογικές και αποτρεπτικές μη ποινικές κυρώσεις, περιλαμβανομένων των χρηματικών κυρώσεων, για δωροδοκία αλλοδαπών δημόσιων λειτουργών. 

3. Κάθε Μέρος θα λάβει τα αναγκαία μέτρα προκειμένου το δώρο και τα προϊόντα της δωροδοκίας ενός αλλοδαπού δημόσιου λειτουργού ή η περιουσία η αξία της οποίας αντιστοιχεί στην αξία αυτών των προϊόντων, θα υπόκειται σε κατάσχεση και δήμευση ή ότι θα επιβάλλονται χρηματικές κυρώσεις συγκρίσιμου αποτελέσματος. 

4. Κάθε Μέρος θα εξετάσει και την επιβολή επιπρόσθετων 

  


 

  

Σελίδα 778 

αστικών ή διοικητικών κυρώσεων σε ένα πρόσωπο που υπόκειται σε κυρώσεις για τη δωροδοκία ενός αλλοδαπού δημόσιου λειτουργού. 

'Αρθρο 4

Δικαιοδοσία

1. Κάθε Μέρος θα λάβει όλα τα αναγκαία μέτρα για να καθιερώσει τη δικαιοδοσία του στη δωροδοκία ενός αλλοδαπού δημόσιου λειτουργού όταν το αδίκημα διαπράττεται εν όλω ή εν μέρει στην επικράτειά του. 

2. Κάθε Μέρος το οποίο έχει δικαιοδοσία για να διώκει ποινικά τους υπηκόους του για αδικήματα που διαπράχθηκαν στο εξωτερικό θα λάβει όσα μέτρα είναι αναγκαία για να καθιερωθεί η δικαιοδοσία του και στην περίπτωση δωροδοκίας ενός αλλοδαπού δημόσιου λειτουργού που διαπράχθηκε από υπήκοό του στο εξωτερικό σύμφωνα με τις ίδιες αρχές. 

3. 'Οταν περισσότερα από ένα Μέρη έχουν δικαιοδοσία επί ενός εικαζόμενου αδικήματος που προβλέπεται σε αυτήν τη Σύμβαση, τα Μέρη που εμπλέκονται στην υπόθεση, κατόπιν αιτήσεως ενός από αυτά, θα προχωρούν σε διαβουλεύσεις με το σκοπό να καθορίσουν τη δικαιοδοσία που είναι πιο κατάλληλη για την άσκηση της δίωξης στη συγκεκριμένη περίπτωση. 

4. Κάθε Μέρος θα εξετάσει κατά πόσο η παρούσα νομική βάση στην οποία στηρίζεται η δικαιοδοσία του είναι αποτελεσματική στον αγώνα κατά της δωροδοκίας αλλοδαπών δημόσιων λειτουργών και εάν δεν είναι, θα λάβει όλα τα κατάλληλα διορθωτικά μέτρα. 

'Αρθρο 5

Εκτέλεση

Η έρευνα και δίωξη της δωροδοκίας ενός αλλοδαπού δημόσιου λειτουργού θα υπόκειται στους εσωτερικούς κανόνες και αρχές που εφαρμόζονται σε κάθε Μέρος. Δεν θα επηρεάζονται από λόγους εθνικού οικονομικού συμφέροντος, τις πιθανές επιπτώσεις στις σχέσεις με ένα άλλο Κράτος ή από την ταυτότητα των εμπλεκόμενων φυσικών ή νομικών προσώπων. 

'Αρθρο 6

Παραγραφή

Οι διατάξεις για την παραγραφή που εφαρμόζονται στο αδίκημα της δωροδοκίας ενός αλλοδαπού δημόσιου λειτουργού θα επιτρέπει μία επαρκή χρονική περίοδο για την έρευνα και δίωξη αυτού του αδικήματος. 

'Αρθρο 7

Ξέπλυμα χρήματος

Κάθε Μέρος το οποίο έχει καταστήσει τη δωροδοκία των δικών του δημόσιων λειτουργών βασικό έγκλημα για τους σκοπούς της εφαρμογής της νομοθεσίας του για ξέπλυμα χρήματος, θα πράξει έτσι με τους ίδιους όρους και για τη δωροδοκία ενός αλλοδαπού δημόσιου λειτουργού ανεξάρτητα από τον τόπο όπου τελέστηκε η δωροδοκία. 

'Αρθρο 8

Λογιστικοί κανόνες

1. Για την αποτελεσματική καταπολέμηση της δωροδοκίας των αλλοδαπών δημόσιων λειτουργών, κάθε Μέρος θα λάβει τα αναγκαία μέτρα εντός του πλαισίου των νόμων και κανονισμών του σχετικά με την τήρηση των βιβλίων και στοιχείων, τη δημοσίευση πληροφοριών για τους ισολογισμούς και τους κανόνες της λογιστικής και του ελέγχου των λογαριασμών για να απαγορεύσουν την τήρηση λογαριασμών εκτός των βιβλίων, τη διενέργεια συναλλαγών εκτός των βιβλίων ή συναλλαγών ανεπαρκώς προσδιορισμένων, την καταχώριση ανύπαρκτων δαπανών, την καταχώριση υποχρέωσεων με λανθασμένο προσδιορισμό του αντικειμένου τους, καθώς επίσης και τη χρήση ψευδών εγγράφων, με σκοπό τη δωροδοκία αλλοδαπών δημόσιων λειτουργών ή την απόκρυψη μιας τέτοιας δωροδοκίας από εταιρίες που υπόκεινται σε αυτούς τους νόμους και κανονισμούς. 

2. Κάθε Μέρος θα προβλέψει αποτελεσματικές, αναλογικές και αποτρεπτικές αστικές, διοικητικές ή ποινικές κυρώσεις για τέτοιες παραλείψεις και νοθεύσεις σε σχέση με τα βιβλία, στοιχεία, λογαριασμούς και ισολογισμούς αυτών των εταιριών. 

'Αρθρο 9

Αμοιβαία δικαστική συνδρομή

1. Κάθε Μέρος θα παρέχει την πληρέστερη δυνατή έκταση και στο βαθμό που το επιτρέπουν οι νόμοι του και οι σχετικές διεθνείς συμβάσεις που το δεσμεύουν, άμεση και αποτελεσματική δικαστική συνδρομή σε ένα άλλο Μέρος για το σκοπό των ποινικών ερευνών και άλλων ποινικών διαδικασιών που διεξάγονται από ένα Μέρος σχετικά με αδικήματα που προκύπτουν από την εφαρμογή αυτής της Σύμβασης, καθώς και για μη ποινικές νομικές διαδικασίες που επίσης προκύπτουν από την εφαρμογή αυτής της Σύμβασης και στρέφονται από ένα Μέρος κατά ενός νομικού προσώπου. Το Μέρος στο οποίο υποβάλλεται η αίτηση θα ενημερώσει το αιτούν Μέρος, χωρίς καθυστέρηση, σχετικά με οποιαδήποτε επιπρόσθετα στοιχεία ή έγγραφα που απαιτούνται για την υποστήριξη του αιτήματος για συνδρομή και, όπου ζητείται, σχετικά με το νομικό καθεστώς και το αποτέλεσμα του αιτήματος για συνδρομή. 

2. 'Οπου ένα Μέρος εξαρτά την αμοιβαία δικαστική συνδρομή από την ύπαρξη του διπλού αξιόποινου της πράξης, το διπλό αξιόποινο θα θεωρείται ότι υπάρχει εάν το αδίκημα για το οποίο ζητείται η συνδρομή εμπίπτει στο αντικείμενο και τους σκοπούς αυτής της Σύμβασης. 

3. 'Ενα Μέρος δεν θα αρνείται την παροχή δικαστικής συνδρομής σε ένα άλλο Μέρος για ποινικά θέματα στο πλαίσιο αυτής της Σύμβασης επικαλούμενο το τραπεζικό απόρρητο. 

'Αρθρο 10

'Εκδοση

1. Η δωροδοκία ενός αλλοδαπού δημόσιου λειτουργού θα θεωρείται ότι περιλαμβάνεται στα αδικήματα για τα οποία επιτρέπεται η έκδοση σύμφωνα με τους νόμους των Μερών και των συνθηκών έκδοσης που υπάρχουν μεταξύ αυτών. 

2. Εάν ένα Μέρος που εξαρτά την έκδοση από την ύπαρξη μιας συνθήκης έκδοσης λαμβάνει ένα αίτημα για έκδοση από ένα άλλο Μέρος με το οποίο δεν έχει συνθήκη έκδοσης, μπορεί να θεωρήσει αυτήν τη Σύμβαση ως τη νομική βάση για έκδοση σε σχέση με το αδίκημα της δωροδοκίας ενός αλλοδαπού δημόσιου λειτουργού. 

3. Κάθε Μέρος θα λαμβάνει όσα μέτρα είναι αναγκαία για να εξασφαλίσει είτε ότι μπορεί να εκδώσει τους υπηκόους του ή ότι μπορεί να διώξει ποινικά τους υπηκόους του για το αδίκημα της δωροδοκίας ενός αλλοδαπού δημόσιου λειτουργού. 'Ενα Μέρος το οποίο απορρίπτει ένα αίτημα για έκδοση ενός προσώπου για δωροδοκία ενός αλλοδαπού δημόσιου λειτουργού αποκλειστικά για το λόγο ότι το πρόσωπο αυτό είναι ένας υπήκοός του θα υποβάλλει την υπόθεση στις αρμόδιες αρχές του για το σκοπό της ποινικής δίωξης. 

4. Η έκδοση για δωροδοκία ενός αλλοδαπού δημόσιου λειτουργού υπόκειται στους όρους που αναφέρονται στο εσωτερικό δίκαιο και τις εφαρμοστέες συνθήκες και διευθετήσεις κάθε Μέρους. 'Οπου ένα Μέρος εξαρτά την έκδοση από την ύπαρξη διπλού αξιόποινου της πράξης, αυτός ο όρος θα θεωρείται ότι πληρούται εάν το αδίκημα για το οποίο ζητείται η έκδοση είναι μέσα στην έννοια του άρθρου 1 αυτής της Σύμβασης. 

'Αρθρο 11

Αρμόδιες αρχές

Για τους σκοπούς του άρθρου 4 παράγραφος 3, επί των 

  


 

  

Σελίδα 779 

διαβουλεύσεων, του άρθρου 9, επί της αμοιβαίας δικαστικής συνδρομής και του άρθρου 10, επί της έκδοσης, κάθε Μέρος θα ορίσει και θα κοινοποιήσει στο Γενικό Γραμματέα του Ο.Ο.Σ.Α., μία ή περισσότερες αρχές, που θα είναι αρμόδιες για την υποβολή και τη λήψη αιτημάτων και θα λειτουργούν ως δίαυλοι επικοινωνίας γι' αυτά τα θέματα και γι' αυτό το Μέρος, με την επιφύλαξη τυχόν άλλων συμφωνιών ή διευθετήσεων μεταξύ των Μερών. 

'Αρθρο 12

'Ελεγχος και παρακολούθηση

Τα Μέρη θα συνεργάζονται στην εκτέλεση ενός προγράμματος συστηματικής παρακολούθησης για τον έλεγχο και την προαγωγή της πλήρους εφαρμογής αυτής της Σύμβασης. 

Εκτός εάν αποφασίζεται διαφορετικά, με κοινή συναίνεση των Μερών, αυτό θα γίνεται στο πλαίσιο της Ομάδας Εργασίας για τη Δωροδοκία στις Διεθνείς Επιχειρηματικές Συναλλαγές του Ο.Ο.Σ.Α. και σύμφωνα με τους όρους της εντολής της ή εντός του πλαισίου και των όρων της εντολής οποιουδήποτε διαδόχου οργάνου στις λειτουργίες της και τα Μέρη θα φέρουν τα έξοδα του προγράμματος σύμφωνα με τους κανόνες που εφαρμόζονται σε αυτό το όργανο. 

'Αρθρο 13

Υπογραφή και προσχώρηση

1. Μέχρι τη θέση της σε ισχύ, αυτή η Σύμβαση θα είναι ανοιχτή για υπογραφή από τα μέλη του Ο.Ο.Σ.Α. και από μη μέλη τα οποία έχουν γίνει ή έχουν προσκληθεί να γίνουν πλήρως συμμετέχοντα μέλη στην Ομάδα Εργασίας για τη Δωροδοκία σε Διεθνείς Επιχειρηματικές Συναλλαγές. 

2. Μετά την έναρξη ισχύος της, αυτή η Σύμβαση θα είναι ανοιχτή για προσχώρηση σε οποιοδήποτε κράτος που δεν υπέγραψε και το οποίο είναι μέλος του Ο.Ο.Σ.Α. ή συμμετέχει πλήρως στην Ομάδα Εργασίας για τη Δωροδοκία στις Διεθνείς Επιχειρηματικές Συναλλαγές ή σε οποιοδήποτε διάδοχο όργανο στις λειτουργίες της. 

'Αρθρο 14

Επικύρωση και θεματοφύλακας

1. Αυτή η Σύμβαση υπόκειται σε αποδοχή, έγκριση ή επικύρωση από τα Υπογράφοντα Μέρη, σύμφωνα με τους αντίστοιχους νόμους τους. 

2. Τα έγγραφα αποδοχής, έγκρισης, επικύρωσης ή προσχώρησης θα κατατίθενται στο Γενικό Γραμματέα του Ο.Ο.Σ.Α., ο οποίος θα υπηρετεί ως θεματοφύλακας αυτής της Σύμβασης. 

'Αρθρο 15

'Εναρξη ισχύος

1. Αυτή η Σύμβαση θα αρχίσει να ισχύει τη δέκατη έκτη ημέρα μετά την ημερομηνία κατά την οποία πέντε από τις χώρες οι οποίες έχουν τα δέκα μεγαλύτερα μερίδια εξαγωγών, που παρατίθενται στο έγγραφο του παραρτήματος και οι οποίες αντιπροσωπεύουν από μόνες τους τουλάχιστον το εξήντα τοις εκατό των συνδυασμένων συνολικών εξαγωγών αυτών των δέκα χωρών, έχουν καταθέσει τα έγγραφα αποδοχής τους, έγκρισης ή επικύρωσης. Για κάθε κράτος που καταθέτει το έγγραφό του μετά από αυτή την έναρξη ισχύος, η Σύμβαση θα αρχίσει να ισχύει τη δέκατη έκτη ημέρα μετά την κατάθεση του εγγράφου του. 

2. Εάν, μέχρι την 31η Δεκεμβρίου 1998, η Σύμβαση δεν έχει τεθεί σε ισχύ σύμφωνα με την παράγραφο 1, οποιοδήποτε κράτος το οποίο έχει καταθέσει το έγγραφο επικύρωσής του μπορεί να δηλώσει στο θεματοφύλακα την ετοιμότητά του να δεχθεί την έναρξη, ισχύος αυτής της Σύμβασης σύμφωνα με αυτή την παράγραφο 2. Η Σύμβαση θα τεθεί σε ισχύ γι' αυτό το κράτος τη δέκατη έκτη ημέρα μετά από την ημερομηνία κατά την οποία αυτές οι δηλώσεις έχουν κατατεθεί από τουλάχιστον δύο κράτη. Για κάθε κράτος που καταθέτει τη δήλωσή του μετά από αυτή την έναρξη ισχύος, η Σύμβαση θα αρχίσει να ισχύει τη δέκατη έκτη ημέρα μετά την ημερομηνία της κατάθεσης. 

'Αρθρο 16

Τροποποίηση

Οποιοδήποτε Μέρος μπορεί να προτείνει την τροποποίηση αυτής της Σύμβασης. Μία προτεινόμενη τροποποίηση θα υποβάλλεται στο θεματοφύλακα ο οποίος θα την ανακοινώνει στα άλλα Μέρη τουλάχιστον εξήντα ημέρες πριν από τη σύγκλιση μίας συνέλευσης των Μερών για να εξετάσουν την προτεινόμενη τροποποίηση. Μία τροποποίηση που υιοθετείται με κοινή συναίνεση των Μερών ή με αυτά τα άλλα μέσα τα οποία τα Μέρη μπορεί να προσδιορίσουν με κοινή συναίνεση, θα αρχίσει να ισχύει εξήντα ημέρες μετά την κατάθεση ενός εγγράφου επικύρωσης, αποδοχής ή έγκρισης από όλα τα Μέρη ή υπό αυτές τις άλλες συνθήκες που μπορεί να προσδιορίζονται από τα Μέρη κατά το χρόνο της αποδοχής της τροποποίησης. 

'Αρθρο 17

Καταγγελία

'Ενα Μέρος μπορεί να καταγγείλει τη Σύμβαση υποβάλλοντας έγγραφη ειδοποίηση στο θεματοφύλακα. Αυτή η καταγγελία θα αρχίσει να ισχύει ένα έτος μετά από την ημερομηνία της παραλαβής της ειδοποίησης. Μετά την καταγγελία, η συνεργασία θα συνεχίζεται μεταξύ των Μερών και του Κράτους το οποίο κατήγγειλε τη Σύμβαση επί όλων των αιτημάτων για συνδρομή και έκδοση που έγιναν πριν από την ημερομηνία ενάρξεως ισχύος της καταγγελίας, τα οποία παραμένουν εκκρεμή. 

'Εγινε στο Παρίσι στις δεκαεπτά Δεκεμβρίου χίλια εννιακόσια ενενήντα επτά, στη γαλλική και αγγλική γλώσσα, το κείμενο των οποίων είναι εξίσου αυθεντικό. 

ΠΑΡΑΡΤΗΜΑ

DAFFE/IME/BR(97)18/ΤΕΛΙΚΟ

ΣΤΑΤΙΣΤΙΚΗ ΕΠΙ ΤΩΝ ΕΞΑΓΩΓΩΝ ΤΟΥ Ο.Ο.Σ.Α.

ΕΞΑΓΩΓΕΣ ΤΟΥ Ο.Ο.Σ.Α.


 
 1990-1996 Εκατομμύρια Δολλάρια ΗΠΑ
 1990-1996 % του συνόλου των χωρών του ΟΟΣΑ 
 1990-1996 % των 10 μεγαλύτερων χωρών 
 
Ηνωμένες Πολιτείες
 287 118
 15, 9%
 19,7% 
 
Γερμανία
 254 746
 14,1%
 17,5% 
 
Ιαπωνία
 212 665
 11,8%
 14,6% 
 
Γαλλία
 138 471
 7,7%
 9,5% 
 
Ηνωμένο Βασίλειο
 121 258
 6,7%
 8,3% 
 
Ιταλία
 112 449
 6,2%
 7,7% 
 
Καναδάς
 91 215
 5,1%
 6,3%
 
Κορέα (1)
 81 364
 4,5%
 5,6% 
 
Ολλανδία
 81 264
 4,5%
 5,6% 
 
Βέλγιο-Λουξεμβούργο
 78 598
 4,4%
 5,4% 
 
Σύνολο των 10 μεγα λύτερων
 1 459 148
 81,0%
 100% 
 
Ισπανία
 42 469
 2,4%
 
Ελβετία
 40 395
 2,2%
 
Σουηδία
 36 710
 2,0%
 
Μεξικό (1)*
 34 233
 1,9%
 
Αυστραλία
 27 194
 1,5%
 
Δανία
 24 145
 1,3%
 
Αυστρία*
 22 432
 1,2%
 
Νορβηγία
 21 666
 1,2%
 



 

  

Σελίδα 780 


Ιρλανδία
 19 217
 1,1%
 
Φινλανδία
 17 296
 1,0%
 
Πολωνία (1)**
 12 652
 0,7%
 
Πορτογαλία
 10 801
 0,6%
 
Τουρκία*
 8 027
 0,4%
 
Ουγγαρία**
 6 795
 0,4%
 
Νέα Ζηλανδία
 6 663
 0,4%
 
Τσεχική Δημοκρατία***
 6 263
 0,3%
 
Ελλάδα*
 4 606
 0,3%
 
Ισλανδία
 949
 0,1%
 
ΣΥΝΟΛΟ Ο.Ο.Σ.Α.
 1 801 661
 100%
 


Σημειώσεις: * 1990-1995 ** 1991-1996 *** 1993-1996 

Πηγή: Ο.Ο.Σ.Α., (1) Δ.Ν.Τ. 

Σχετικά με το Βέλγιο-Λουξεμβούργο: εμπορικές στατιστικές για το Βέλγιο και Λουξεμβούργο είναι διαθέσιμες μόνο σε συνδυασμένη βάση για τις δύο χώρες. Για τους σκοπούς του άρθρου 15, παρ. 1 της Σύμβασης, εάν είτε το Βέλγιο είτε το Λουξεμβούργο καταθέτει το έγγραφο αποδοχής του, έγκρισης ή επικύρωσης ή εάν και το Βέλγιο και το Λουξεμβούργο καταθέσουν τα έγγραφα αποδοχής τους, έγκρισης ή επικύρωσης, θα θεωρείται ότι μία από τις χώρες οι οποίες έχουν ένα από τα δέκα μεγαλύτερα μερίδια εξαγωγών έχει καταθέσει το έγγραφό της και οι κοινές εξαγωγές αμφοτέρων των χωρών θα υπολογίζονται έναντι του εξήντα τοις εκατό (60%) των συνδυασμένων συνολικών εξαγωγών αυτών των δέκα χωρών, που απαιτείται για την έναρξη της ισχύος σύμφωνα με αυτή τη διάταξη. 

'Aρθρo δεύτερo

Δωρoδoκία αλλoδαπoύ δημόσιoυ λειτoυργoύ

1. 'Οπoιoς, κατά τηv άσκηση διεθvώv επιχειρηματικώv δραστηριoτήτωv και με σκoπό vα απoκτήσει ή vα διατηρήσει αθέμιτo επιχειρηματικό ή άλλo, μη oφειλόμεvo, πλεovέκτημα, πρoσφέρει, υπόσχεται ή δίvει, o ίδιoς ή μέσω τρίτoυ, δώρα ή άλλα μη oφειλόμεvα αvταλλάγματα, σε αλλoδαπό δημόσιo λειτoυργό, υπέρ αυτoύ ή τρίτoυ, πρoκειμέvoυ vα πρoβεί σε εvέργεια ή παράλειψη πoυ αvάγεται στηv υπηρεσία τoυ ή αvτίκειται στα καθήκovτά τoυ, τιμωρείται με φυλάκιση τoυλάχιστov εvός έτoυς. 

2. Τα δoθέvτα δώρα ή η αξία τoυς δημεύovται. 

'Αρθρo τρίτo

Διευκόλυvση ή απόκρυψη τελέσεως δωρoδoκίας

αλλoδαπoύ δημόσιoυ λειτoυργoύ

'Οπoιoς για vα διευκoλύvει ή για vα απoκρύψει τηv τέλεση της κατά τo άρθρo δεύτερo της πράξεως: 

1. Τηρεί λoγαριασμoύς εκτός τωv βιβλίωv της επιχείρησής τoυ. 

2. Διεvεργεί συvαλλαγές εκτός βιβλίωv ή αvεπαρκώς πρoσδιoρισμέvες σε αυτά. 

3. Καταχωρίζει αvύπαρκτες δαπάvες ή πρoσδιoρίζει εσφαλμέvα τo αvτικείμεvό τoυς, ή 

4. Χρησιμoπoιεί έγγραφα με αvαληθές περιεχόμεvo, 

τιμωρείται με φυλάκιση μέχρι τριώv ετώv, αv η πράξη τoυ δεv τιμωρείται βαρύτερα με άλλη διάταξη. 

'Αρθρo τέταρτo

Αρμoδιότητα Σ.Δ.Ο.Ε.

Η διεξαγωγή ερευvώv και πρoαvακρίσεως επί τωv αξιόπoιvωv πράξεωv τoυ παρόvτoς υπάγovται στηv αρμoδιότητα τoυ Σώματoς Δίωξης Οικovoμικoύ Εγκλήματoς (Σ.Δ.Ο.Ε.). 

'Αρθρo πέμπτo

Διoικητικές κυρώσεις

Αv κάπoια επιχείρηση, από υπαιτιότητα τωv διευθυ-vτικώv στελεχώv της, ωφελήθηκε καθ' oιovδήπoτε τρόπo από αξιόπoιvες πράξεις τoυ παρόvτoς, επιβάλλεται σε αυτήv, με απόφαση τoυ Πρoϊσταμέvoυ της oικείας περιφερειακής διεθύvσεως τoυ Σ.Δ.Ο.Ε. άρθρο 5 του π.δ. 218/1996 (ΦΕΚ 168 Α'/24.7.1996): 

1. διoικητικό πρόστιμo μέχρι τoυ τριπλάσιου της αξίας τoυ oφέλoυς, ή 

2. πρoσωριvή ή oριστική απαγόρευση άσκησης της επιχειρηματικής της δραστηριότητας, ή 

3. πρόσκαιρoς ή oριστικός απoκλεισμός από δημόσιες παρoχές ή εvισχύσεις. 

'Αρθρo έκτo

Νoμιμoπoίηση εσόδωv

1. Στo άρθρo 1 στoιχείo α' τoυ ν. 2331/1995 (ΦΕΚ 173 Α'/24.8.1995) αvαριθμoύvται τα εδάφια αιζ', αιη' και αιθ' πoυ πρoστέθηκαv με τηv παρ. 1 τoυ άρθρoυ 6 τoυ ν. 2515/1997 (ΦΕΚ 154 Α'/25.7.1997) κατ' αύξoυσα αρίθμηση αvτιστoίχως ως εξής: αιη', αιθ', ακ'. 

2. Μετά τo κατά τηv πρoηγoύμεvη παράγραφo εδάφιo ακ' του ν. 2331/1995 πρoστίθεται εδάφιo ακα' τo oπoίo έχει ως εξής: 

"ακα) Τo πρoβλεπόμεvo και τιμωρoύμεvo από τη διάταξη τoυ άρθρoυ 3 τoυ παρόvτoς "για τηv καταπoλέμηση της δωρoδoκίας τωv αλλoδαπώv δημόσιων λειτoυργώv σε διεθvείς επιχειρηματικές συvαλλαγές". 

'Αρθρo έβδoμo

Αρμόδια αρχή

Αρμόδια αρχή, για τoυς σκoπoύς τωv άρθρωv 4 παρ. 3, 9 και 10 της Σύμβασης, είvαι o Υπoυργός Δικαιoσύvης. 

'Αρθρo όγδοο

Η ισχύς τoυ παρόvτoς vόμoυ αρχίζει από τη δημoσίευσή τoυ στηv Εφημερίδα της Κυβερvήσεως και της Σύμβασης που κυρώνεται από την πλήρωση των προϋποθέσεων του άρθρου 15 αυτής." 

ΠΡΟΕΔΡΕΥΩΝ (Παναγιώτης Σγουρίδης): Παρακαλώ το Σώμα να εξουσιοδοτήσει το Προεδρείο για την επικύρωση των Πρακτικών, ως προς την ψήφιση στο σύνολο των παραπάνω νομοσχεδίων. 

ΠΟΛΛΟΙ ΒΟΥΛΕΥΤΕΣ: Μάλιστα, μάλιστα. 

ΠΡΟΕΔΡΕΥΩΝ (Παναγιώτης Σγουρίδης): Συνεπώς παρεσχέθη η ζητηθείσα εξουσιοδότηση. 

Του ιδίου Υπουργείου. 

Μόνη συζήτηση επί της αρχής των άρθρων και του συνόλου του σχεδίου νόμου: "Κύρωση της Σύμβασης για την προσχώρηση του Βασιλείου της Ισπανίας και της Πορτογαλικής Δημοκρατίας στη σύμβαση για το εφαρμοστέο δίκαιο στις συμβατικές ενοχές". Αυτό πέρασε στη Διαρκή Επιτροπή κατά πλειοψηφία, με διαφωνία μόνο του Κομμουνιστικού Κόμματος Ελλάδας. 

Ερωτάται το Σώμα: Γίνεται δεκτό το νομοσχέδιο; 

ΝΙΚΟΛΑΟΣ ΓΚΑΤΖΗΣ: Κρατείται. 

ΠΡΟΕΔΡΕΥΩΝ (Παναγιώτης Σγουρίδης): Συνεπώς το νομοσχέδιο του Υπουργείου Δικαιοσύνης κρατήθηκε και θα συζητηθεί κατά τον Κανονισμό. 

Υπουργείου Εθνικής Οικονομίας. 

Μόνη συζήτηση επί της αρχής των άρθρων και του συνόλου του σχεδίου νόμου: "Κύρωση της Συμφωνίας μεταξύ της Κυβέρνησης της Ελληνικής Δημοκρατίας και της Κυβέρνησης της Δημοκρατίας της Μολδαβίας για την προώθηση και αμοιβαία προστασία των επενδύσεων". Υπήρχαν και σε αυτό επιφυλάξεις μόνο από το Κομμουνιστικό Κόμμα Ελλάδας. 

Ερωτάται το Σώμα: Γίνεται δεκτό το νομοσχέδιο; 

ΝΙΚΟΛΑΟΣ ΓΚΑΤΖΗΣ: Κρατείται. 

ΠΡΟΕΔΡΕΥΩΝ (Παναγιώτης Σγουρίδης): Συνεπώς το νομοσχέδιο του Υπουργείου Εθνικής Οικονομίας κρατήθηκε και 

 

 

  

Σελίδα 781 

θα συζητηθεί κατά τον Κανονισμό. 

Υπουργείου Εξωτερικών. 

Μόνη συζήτηση επί της αρχής των άρθρων και του συνόλου του σχεδίου νόμου: "Κύρωση της Συμφωνίας μεταξύ της Κυβέρνησης της Δημοκρατίας της Αλβανίας και της Κυβέρνησης της Ελληνικής Δημοκρατίας για τη διάνοιξη τριών νέων συνοριακών διόδων". 

Ερωτάται το Σώμα: Γίνεται δεκτό το νομοσχέδιο; 

ΒΑΣΙΛΕΙΟΣ ΜΑΓΓΙΝΑΣ: Κρατείται. 

ΠΡΟΕΔΡΕΥΩΝ (Παναγιώτης Σγουρίδης): Συνεπώς το νομοσχέδιο του Υπουργείου Εξωτερικών κρατήθηκε και θα συζητηθεί κατά τον Κανονισμό. 

Υπουργείου Οικονομικών. 

Μόνη συζήτηση επί της αρχής των άρθρων και του συνόλου του σχεδίου νόμου: "Κύρωση της Σύμβασης μεταξύ της Ελληνικής Δημοκρατίας και της Δημοκρατίας του Ουζμπεκιστάν για την αποφυγή της διπλής φορολογίας αναφορικά με τους φόρους εισοδήματος και περιουσίας". Αυτό πέρασε κατά πλειοψηφία στη Διαρκή Επιτροπή με επιφυλάξεις από το Κομμουνιστικό Κόμμα Ελλάδας. 

Ερωτάται το Σώμα: Γίνεται δεκτό το νομοσχέδιο; 

ΝΙΚΟΛΑΟΣ ΓΚΑΤΖΗΣ: Κρατείται. 

ΠΡΟΕΔΡΕΥΩΝ (Παναγιώτης Σγουρίδης): Συνεπώς το νομοσχέδιο του Υπουργείου Οικονομικών κρατήθηκε και θα συζητηθεί κατά τον Κανονισμό. 

Επανερχόμαστε στο νομοσχέδιο του Υπουργείου Περιβάλλοντος, Χωροταξίας και Δημοσίων 'Εργων. 

Συνέχιση της συζήτησης επί των άρθρων και του συνόλου του σχεδίου νόμου: "Εθνικό Κτηματολόγιο και άλλες διατάξεις". 

Σας διαβάζω τη σελίδα 189 των Πρακτικών, για να δείτε τι συμφωνήθηκε στην τελευταία συνεδρίαση: "Κατόπιν συνεννοήσεως που έχει προηγηθεί, στην αυριανή συνεδρίαση θα ολοκληρώσουμε τη συζήτηση επί της αρχής. Η Νέα Δημοκρατία έχει τη συνεδρίαση της Κοινοβουλευτικής της Ομάδας και κατά συνέπεια το αντικείμενο της σημερινής συνεδριάσεως μπορεί να μεταφερθεί στην αυριανή και να ολοκληρώσουμε το νομοσχέδιο σε δύο συνεδριάσεις τη μεθεπόμενη εβδομάδα, δεδομένου ότι η Βουλή δεν θα λειτουργήσει μέχρι της 28ης Οκτωβρίου. Την 29η Οκτωβρίου θα έχουμε τη συζήτηση της προτάσεως νόμου. Θα διαθέσουμε δύο συνεδριάσεις την εβδομάδα πλέον στο Νοέμβριο και θα ολοκληρώσουμε το νομοσχέδιο του Υπουργείου Περιβάλλοντος, Χωροταξίας και Δημοσίων 'Εργων, θα συζητήσουμε δηλαδή τα άρθρα του νομοσχεδίου και τις τροπολογίες σε δύο συνεδριάσεις. 

Συμφωνείτε επ' αυτού; Είχα ρωτήσει τον κ. Μεϊμαράκη πιο πριν και είχε συμφωνήσει. 

Πολλοί Βουλευτές: Μάλιστα, μάλιστα". 

Συνεπώς το νομοσχέδιο θα συζητηθεί κατ' άρθρον... 

ΓΕΩΡΓΙΟΣ ΤΡΥΦΩΝΙΔΗΣ: Κύριε Πρόεδρε, παρακαλώ το λόγο. 

ΠΡΟΕΔΡΕΥΩΝ (Παναγιώτης Σγουρίδης): Εσείς, κύριε Τρυφωνίδη, είσαστε εισηγητής. 

ΓΕΩΡΓΙΟΣ ΤΡΥΦΩΝΙΔΗΣ: Ναι, και αυτήν τη στιγμή... 

ΠΡΟΕΔΡΕΥΩΝ (Παναγιώτης Σγουρίδης): Ο Κοινοβουλευτικός σας Εκπρόσωπος κ. Μεϊμαράκης μαζί με τον Πρόεδρο είχαν συνεννοηθεί για το θέμα της Κοινοβουλευτικής Ομάδας το νομοσχέδιο να πάει σε δύο συνεδριάσεις. Από εκεί και πέρα ας μην αλλάζουμε συμφωνίες που έχουν γίνει. 

ΓΕΩΡΓΙΟΣ ΤΡΥΦΩΝΙΔΗΣ: Τι εννοείτε "Κοινοβουλευτικής Ομάδας"; 

ΠΡΟΕΔΡΕΥΩΝ (Παναγιώτης Σγουρίδης): Της Νέας Δημοκρατίας. 

ΓΕΩΡΓΙΟΣ ΤΡΥΦΩΝΙΔΗΣ: Κύριε Πρόεδρε, αυτό είναι ένα γεγονός που συνέβη στο παρελθόν. Σήμερα έχουμε νέα στοιχεία ο κύριος Υπουργός. Αυτήν τη στιγμή ήταν εδώ στο έδρανο μου και ενεχείρησε καινούριες τροπολογίες. 

ΚΩΝΣΤΑΝΤΙΝΟΣ ΛΑΛΙΩΤΗΣ (Υπουργός Περιβάλλοντος, Χωροταξίας και Δημοσίων 'Εργων): Ποιες; 

ΓΕΩΡΓΙΟΣ ΤΡΥΦΩΝΙΔΗΣ: Για τις μετακινήσεις οικισμών κλπ. Το φέρνετε τώρα. 

Αίτημα δικό μου αμετακίνητο, επειδή το νομοσχέδιο είναι σοβαρότατο και άπτεται της περιουσίας όλων των Ελλήνων, είναι τα άρθρα να συζητηθούν σε τρεις συνεδριάσεις, ώστε να έχουμε την άνεση να το ξεψαχνίσουμε, διότι παρουσιάζει το εξής φαινόμενο: Ενώ σε ένα τμήμα της Δωδεκανήσου ισχύει ένα καθεστώς που βρήκαμε, το καθεστώς... 

ΠΡΟΕΔΡΕΥΩΝ (Παναγιώτης Σγουρίδης): Επί της αρχής τοποθετούμαστε τώρα; 

ΓΕΩΡΓΙΟΣ ΤΡΥΦΩΝΙΔΗΣ: Δεν είναι επί της αρχής. Το θέμα είναι πολύ σοβαρό. Υπάρχουν διατάξεις στο Ν/Σ αντικρουόμενες με το καθεστώς κτηματολογίου που ισχύει στη Ρόδο. 

ΠΡΟΕΔΡΕΥΩΝ (Παναγιώτης Σγουρίδης): Είμαι αγρονόμος τοπογράφος-μηχανικός και τη σοβαρότητα του νομοσχεδίου την ξέρω. Πρέπει να σας πω όμως ότι το νομοσχέδιο είναι άρτιο νομοτεχνικά. 

ΓΕΩΡΓΙΟΣ ΤΡΥΦΩΝΙΔΗΣ: Δεν είναι. 

ΠΡΟΕΔΡΕΥΩΝ (Παναγιώτης Σγουρίδης): Θα μπορούμε να το συζητήσουμε μέσα στο χρόνο που έχει καθοριστεί. 

ΓΕΩΡΓΙΟΣ ΤΡΥΦΩΝΙΔΗΣ: Κύριε Πρόεδρε, δεν είναι σωστό. Επικαλούμαι και την εισηγήτρια του κόμματος της Συμπολίτευσης να πει ότι πράγματι είναι ένα νομοσχέδιο σοβαρό, που χρειάζεται επεξεργασία και δεν μπορούμε να το πάρουμε επί τροχάδην. Αλλιώς θα απασχολήσετε στο μέλλον πάλι τη Βουλή με τροπολογίες. 'Οπως είναι διατυπωμένο δυστυχώς, το Νομοσχέδιο δεν θα μπορέσει να λειτουργήσει το Κτηματολόγιο στην πράξη. Αναλαμβάνετε μεγάλη ευθύνη. Κάνω έκκληση στον Υπουργό να μας δώσει την χρονική άνεση. Ζητάμε χρόνο να συζητήσουμε. Δεν θα μας χαρίσετε τίποτε. 

ΠΡΟΕΔΡΕΥΩΝ (Παναγιώτης Σγουρίδης): Η κ. Ροδούλα Ζήση έχει το λόγο. 

ΡΟΔΟΥΛΑ ΖΗΣΗ: Κύριε Πρόεδρε, νομίζω ότι άλλαξε αυτή η αρχική συμφωνία που είχε γίνει για πέντε συνεδριάσεις και υπάρχει απόφαση, που δεν μπορούμε να κάνουμε τίποτε. 'Ομως, θα ήθελα να συμφωνήσω με το συνάδελφο, ότι υπάρχουν πολλά άρθρα, που χρειάζονται μία εξονυχιστική συζήτηση εδώ. Αυτό δεν ξέρω πώς θα το ρυθμίσετε. 

ΠΡΟΕΔΡΕΥΩΝ (Παναγιώτης Σγουρίδης): Θα το κοιτάξουμε. Δεν υπάρχει θέμα. Δεν θα περάσουμε άρθρα, χωρίς να τα συζητήσουμε. 

Ο κ. Γκατζής έχει το λόγο. 

ΝΙΚΟΛΑΟΣ ΓΚΑΤΖΗΣ: Κύριε Πρόεδρε, και εγώ είμαι της άποψης ότι δεν μπορεί να περάσουμε όλα αυτά τα άρθρα με την πρόταση που κάνει το Προεδρείο. Αξίζει τον κόπο να σταθούμε και σε ορισμένα μάλιστα, γιατί στο Εθνικό Κτηματολόγιο όλοι αναφερόμαστε και πολύ περισσότερο ο Υπουργός. 'Ολα αυτά τα χρόνια η χώρα μας είναι χωρίς Κτηματολόγιο. Ας σταθούμε λίγο πιο επιμελώς και ας δούμε τα σοβαρά άρθρα ξεχωριστά. Δεν φθάνει ο χρόνος που βάζετε. 

ΠΡΟΕΔΡΕΥΩΝ (Παναγιώτης Σγουρίδης): Κύριε Αποστόλου, θέλετε το λόγο; 

ΕΥΑΓΓΕΛΟΣ ΑΠΟΣΤΟΛΟΥ: 'Οχι, κύριε Πρόεδρε. 

ΠΡΟΕΔΡΕΥΩΝ (Παναγιώτης Σγουρίδης): Κύριε Ρόκο, εσείς θέλετε το λόγο; 

ΓΕΩΡΓΙΟΣ ΡΟΚΟΣ: 'Οχι, κύριε Πρόεδρε. 

ΠΡΟΕΔΡΕΥΩΝ (Παναγιώτης Σγουρίδης): Ο κύριος Υπουργός έχει το λόγο. 

KΩΝΣΤΑΝΤΙΝΟΣ ΛΑΛΙΩΤΗΣ (Υπουργός Περιβάλλοντος, Χωροταξίας και Δημοσίων 'Εργων): Κύριε Πρόεδρε... 

ΓΕΩΡΓΙΟΣ ΤΡΥΦΩΝΙΔΗΣ: Εκατόν εβδομήντα χρόνια περιμέναμε να έρθει. Για μία μέρα; 

KΩΝΣΤΑΝΤΙΝΟΣ ΛΑΛΙΩΤΗΣ (Υπουργός Περιβάλλοντος, Χωροταξίας και Δημοσίων 'Εργων): Το έχω πει πολλές φορές, το λέω άλλη μία: Το νομοσχέδιο που έχουμε καταθέσει είναι νομοσχέδιο που έχει συζητηθεί σε εξαντλητικό διάλογο με τους επιστημονικούς και κοινωνικούς φορείς, που έπρεπε να έχουν -και έχουν- γνώμη μέσα από γνώση για το τι σημαίνει Εθνικό Κτηματολόγιο. 

Επίσης, στη Διαρκή Επιτροπή έγινε αναλυτικός ουσιαστικός διάλογος και με την παρουσία των εκπροσώπων των κοινωνικών και επιστημονικών φορέων, αλλά και με τις κρίσιμες παρεμβάσεις των εισηγητών και των Βουλευτών των άλλων 



 

  

Σελίδα 782 

κομμάτων. 

Είναι γεγονός ότι είχαμε πει ότι θα διαθέταμε τρεις συνεδριάσεις για τα άρθρα. Βεβαίως τις συνεδριάσεις δεν τις καθορίζει η Κυβέρνηση, αλλά το Προεδρείο της Βουλής σε συνεργασία και διάλογο με τους Κοινοβουλευτικούς Εκπροσώπους των άλλων κομμάτων. Πιστεύω ότι μπορεί και πρέπει να είναι πολύωρες οι άλλες συνεδριάσεις μας και να υπάρχει η δυνατότητα μιας ουσιαστικής συζήτησης για κάθε άρθρο. 

Αυτά που λέει ο κ. Τρυφωνίδης σχετικά με τις τροπολογίες, τα είχα αναφέρει εγκαίρως. Σχετικά με την τροπολογία που αφορά το Λαμπερό, τη μετακίνηση ενός οικισμού θεσμού στη Θεσσαλία, στην Καρδίτσα, το ξέρουν όλοι, συμφωνούν όλοι οι Βουλευτές της περιοχής όλων των κομμάτων. 'Εχουν γίνει και πολλές ερωτήσεις. Αν θέλει ο κ. Τρυφωνίδης, την αποσύρω. Ας ρωτήσει όμως το συνάδελφό του και Κοινοβουλευτικό Εκπρόσωπο της Νέας Δημοκρατίας τον κ. Σιούφα. 

Δεύτερον, είναι μία τροπολογία που αφορά το Μουσείο της Ακρόπολης. Πιστεύω ότι όλοι έχουμε την κοινή αγωνία, αλλά και τη θέληση και επιθυμία το Μουσείο της Ακρόπολης, το όνειρο της Μελίνας Μερκούρη, να γίνει πραγματικότητα, ώστε να μπορούμε να διεκδικήσουμε με επιτυχία και να φέρουμε τα μάρμαρα του Παρθενώνα στην Αθήνα. 

Είναι απλές τροπολογίες χωρίς πολλή συζήτηση. 

Ακόμη, έχουμε επεξεργαστεί μία σειρά από λεκτικές αλλαγές σε ορισμένα άρθρα, επαναδιατυπώσεις, σύμφωνα με τις παρατηρήσεις του Επιστημονικού Συμβουλίου της Βουλής καθώς και ορισμένες επισημάνσεις και παρατηρήσεις και προτάσεις συναδέλφων από όλα τα κόμματα. 

Νομίζω ότι μπορούμε να έχουμε δύο πολύωρες συνεδριάσεις ώστε να βγει το νομοσχέδιο αυτό με ουσιαστική συζήτηση κατ'άρθρον. 

ΝΙΚΟΛΑΟΣ ΓΚΑΤΖΗΣ: Πώς θα γίνουν αυτές οι πολύωρες συνεδριάσεις; 

ΗΛΙΑΣ ΒΕΖΔΡΕΒΑΝΗΣ: Κύριε Πρόεδρε, το λόγο επί του Κανονισμού. 

ΠΡΟΕΔΡΕΥΩΝ (Παναγιώτης Σγουρίδης): Ορίστε, κύριε Βεζδρεβάνη, πέστε μας σε τι παραβιάζεται ο Κανονισμός. 

ΗΛΙΑΣ ΒΕΖΔΡΕΒΑΝΗΣ: Ο Κανονισμός παραβιάζεται σαφώς γιατί αποφασίστηκε να συζητηθεί σε πέντε μέρες το νομοσχέδιο και συζητείται σε τέσσερις. 

Δεύτερον, ο κύριος Υπουργός ΠΕ.ΧΩ.ΔΕ. άφησε στην Αίθουσα μια μομφή σε βάρος των Βουλευτών. 

ΠΡΟΕΔΡΕΥΩΝ (Παναγιώτης Σγουρίδης): Πείτε μας, είναι παραβίαση του Κανονισμού η ομόφωνη συμφωνία όλων των πτερύγων όταν με την παρουσία εδώ του Κοινοβουλευτικού Εκπροσώπου της Ν.Δ. του κ. Μεϊμαράκη συμφωνήσαμε να συζητηθεί σε δύο μέρες; 

ΗΛΙΑΣ ΒΕΖΔΡΕΒΑΝΗΣ: Κύριε Πρόεδρε, οσάκις θέτουμε θέμα τέτοιο, επικαλείσθε την απόφαση της Διάσκεψης των Προέδρων. Τώρα που η Βουλή έχει πάρει αντίθετη γνώμη, έρχεσθε και μας λέτε ότι τώρα το συμφωνήσαμε έξω από την Αίθουσα. Τι επιτέλους μπορεί να ισχύσει; Αυτό που αποφάσισε η Διάσκεψη των Προέδρων ή αυτό που αποφασίστηκε έξω από την Αίθουσα; 

ΠΡΟΕΔΡΕΥΩΝ (Παναγιώτης Σγουρίδης): Δεν υπάρχει παραβίαση του Κανονισμού. 

ΗΛΙΑΣ ΒΕΖΔΡΕΒΑΝΗΣ: Και κάτι άλλο: Ο κύριος Υπουργός είπε να γίνουν πολύωρες συζητήσεις. 'Ομως, κύριε Υπουργέ, μη λησμονείτε ότι διακόψαμε 22.30', γιατί δεν θέλατε να μιλήσετε. Μην το λησμονείτε αυτό. Η Βουλή ήταν παρούσα και ήθελε να μείνει μέχρι αργά, αλλά επειδή τα Μέσα Μαζικής Ενημέρωσης προφανώς δεν ήταν στη διάθεσή σας, είπατε να διακόψουμε. 

ΠΡΟΕΔΡΕΥΩΝ (Παναγιώτης Σγουρίδης): Αυτά δεν εμπίπτουν στον Κανονισμό της Βουλής. 

Υπάρχει μια πρόταση να συζητηθούν τα άρθρα όπως ακριβώς συζητήθηκαν και στη Διαρκή Επιτροπή. Από το άρθρο 1 έως το 5 σε μια ενότητα και από το 6 έως και 16, σε μια δεύτερη ενότητα και να δοθεί άνεση χρόνου στους εισηγητές ώστε να μπορέσουν να αναπτύξουν τις απόψεις τους και δεν θα υπάρξει καμία παρεμβολή, ώστε να μπορούν εκείνοι που θέλουν να επισημάνουν κάποια πράγματα, να τα επισημάνουν. 

ΝΙΚΟΛΑΟΣ ΓΚΑΤΖΗΣ: Γιατί, κύριε Πρόεδρε; 

ΠΡΟΕΔΡΕΥΩΝ (Παναγιώτης Σγουρίδης): Συμφωνείτε με την πρόταση αυτή; 

ΝΙΚΟΛΑΟΣ ΓΚΑΤΖΗΣ: Ποια, κύριε Πρόεδρε; 

ΠΡΟΕΔΡΕΥΩΝ (Παναγιώτης Σγουρίδης): Σε δύο ημέρες. 

ΝΙΚΟΛΑΟΣ ΓΚΑΤΖΗΣ: Κύριε Πρόεδρε, εμείς δεν συμφωνήσαμε, ούτε συμφωνούμε. 

ΠΡΟΕΔΡΕΥΩΝ (Παναγιώτης Σγουρίδης): Εσείς συμφωνήσατε ομοφώνως μέσα στην Αίθουσα. Υπάρχουν τα Πρακτικά. 

Δώστε τα Πρακτικά, παρακαλώ, στον κ. Γκατζή. 

ΝΙΚΟΛΑΟΣ ΓΚΑΤΖΗΣ: Συμφωνήσαμε εδώ στην Αίθουσα να γίνει σε δύο συνεδριάσεις; 

ΠΡΟΕΔΡΕΥΩΝ (Παναγιώτης Σγουρίδης): Σε δύο. 

ΝΙΚΟΛΑΟΣ ΓΚΑΤΖΗΣ: Εδώ, στην Αίθουσα; Μα, τι λέτε; 

ΠΡΟΕΔΡΕΥΩΝ (Παναγιώτης Σγουρίδης): Εισερχόμαστε στη συζήτηση της ενότητας των άρθρων 1 έως 5. 

Η κ. Ροδούλα Ζήση έχει το λόγο. 

ΡΟΔΟΥΛΑ ΖΗΣΗ: Κύριε Πρόεδρε, επιτρέψτε μου πριν ξεκινήσω να πω ότι πραγματικά μιλάμε για το μεγαλύτερο από τα μεγάλα έργα, για το Κτηματολόγιο, που όντως το περιμέναμε εκατόν εβδομήντα χρόνια όλοι το είπαμε αλλά στη συζήτηση, όπως ήρθαν οι συγκυρίες μέσα στη Βουλή και στην επιτροπή στο Θερινό Τμήμα κατακερματίστηκαν οι συνεδριάσεις και αν θέλετε η συνοχή και η συνέχεια της συνεδρίασης και πιστεύω ότι οι συνάδελφοι έχουν δίκιο θέλουν να κάνουν περισσότερες αναφορές και διατυπώσεις σε περισσότερες συνεδριάσεις. 

Κύριοι συνάδελφοι, η διάρθρωση του παρόντος νομοσχεδίου στο σύνολο των ρυθμίσεων που εισάγονται με το σύνολο των άρθρων του διαμορφώνεται και αποτυπώνεται σε επτά κεφάλαια. Το πρώτο κεφάλαιο περιλαμβάνει τις γενικές διατάξεις από τα άρθρα 1 έως και 5 και συζητάμε σήμερα αυτό το κεφάλαιο. Οι ρυθμίσεις αυτού του κεφαλαίου συγκροτούν ένα είδος γενικών παροχών του δικαίου του Κτηματολογίου. Δίνεται μια ιδιαίτερη βαρύτητα στις ρυθμίσεις που αναφέρονται στα ουσιώδη στοιχεία του συστήματος του Κτηματολογίου και στις αρχές του. Αναφέρομαι στο άρθρο 1 που περιλαμβάνεται στις παραγράφους 1, 2 και 3 ο ορισμός του Εθνικού Κτηματολογίου σαν σύστημα οργανωμένων σε κτηματοκεντρική βάση νομικών, τεχνικών και άλλων πληροφοριών για όλα τα ακίνητα της επικράτειας, καθορίζεται επίσης ο φορέας και διατυπώνονται οι αρμοδιότητες του Οργανισμού Κτηματογράφησης, Χαρτογράφησης της Ελλάδας ο οποίος συντάσσει και τηρεί το Κτηματολόγιο και ο οποίος μπορεί να αναθέτει και τη σύνταξη του Κτηματολογίου στην: "Κτηματολόγιο Α.Ε." με απόφαση του Υπουργού ΠΕ.ΧΩ.ΔΕ. στην οποία προσδιορίζεται επακριβώς το ανατιθέμενο έργο σε ό,τι αφορά την εκτέλεσή του. Στην παράγραφο 2 του άρθρου 1 καταχωρίζονται νομικές και τεχνικές πληροφορίες. 

Θα ήθελα να αναφερθώ ειδικότερα στις αρχές που αναφέρονται στο άρθρο 2. Πρόκειται για την κτηματοκεντρική οργάνωση των κτηματολογικών περιοχών ακόμα για τον έλεγχο της νομιμότητας των υποβαλλόμενων κάθε φορά εγγράφων, τη χρονική προτεραιότητα, τη δημοσιότητα, τη διασφάλιση της δημόσιας πίστης με στόχο την εμπιστοσύνη των συναλλασσόμενων και βέβαια το ανοικτό Κτηματολόγιο. 

Το σύστημα του Κτηματολογίου που αναφέρουμε είναι κτηματοκεντρικό, φάνηκε από τη συζήτηση και όπως συμφωνήσαμε με τον κ. Μπαντέκα είναι πολυκεντρικό, είναι πολυδιάστατο, είναι και πολυδύναμο. 

Στο σύστημα του Κτηματολογίου, όπως φαίνεται στο άρθρο 2, η δημοσιότητα είναι συναρτημένη με τη θεμελιώδη αρχή της προστασίας και εμπιστοσύνης των καλόπιστων συναλλασσόμενων, είναι πλήρως κατοχειρωμένοι με τις εγγραφές που έχουν γίνει στο Κτηματολόγιο. 

Οι αρχές που συγκροτούν τον πυρήνα της διαφοράς του συστήματος Κτηματολογίου σε σχέση με το σύστημα μεταγγραφών και υποθηκών είναι οι αρχές της κτηματοκεντρικής οργάνωσης των πληροφοριών, της διασφάλισης της πίστης και του ανοικτού Κτηματολογίου. Οι αρχές αυτές ισχύουν στο 

  

 

  

Σελίδα 783 

σύστημα Κτηματολογίου και όχι στο σύστημα μεταγραφών και υποθηκών. 

Ειδικότερα η αρχή της κτηματοκεντρικής οργάνωσης του άρθρου 2 εκφράζεται στο σχέδιο νόμου και μάλιστα στα άρθρα 11 και 12 και επίσης η εφαρμογή της προϋποθέτει όπως είναι γνωστό την κτηματογράφιση μεγαλύτερων περιοχών, κάτι που έπρεπε να έχει τελειώσει με το ν.2308/1995. 

Στα κτηματολογικά διαγράμματα συσχετίζονται όλα τα ακίνητα και έτσι καθορίζονται σ'αυτό το άρθρο όλες αυτές οι σχέσεις που υποδηλώνουν την οργάνωση, την κτηματοκεντρική. 

Σε ό,τι αφορά την αρχή της δημόσιας πίστης αυτή κατατείνει στην προστασία των συναλλασσόμενων που εμπιστεύονται στα κτηματολογικά βιβλία τις αρχές αυτές. 

Σε ό,τι αφορά την αρχή του ανοικτού Κτηματολογίου αυτή φαίνεται στο άρθρο 2 και αφορά την ικανοποίηση της ανάγκης να διαμορφωθεί και στη χώρα μας ένα σύστημα Κτηματολογίου που να μπορεί να παρέχει όλες εκείνες τις κατηγορίες πληροφοριών σε οποιαδήποτε χρονική στιγμή, βέβαια σε ένα διαρκές μέλλον. Πρόκειται για πληροφορίες που αφορούν τη χρήση, την αξία των ακινήτων, άσκηση πολιτικής πάνω σε ένα σχεδιασμό περιβαλλοντικό, οικονομικό και κοινωνικό που γίνεται σε μια αξιόπιστη βάση που μπορεί να προσφέρει το Κτηματολόγιο και είναι μια πολύ σοβαρή αρχή την οποία θα πρέπει μέσα από τις ρυθμίσεις και τις διατάξεις να τη διαφυλάξουμε. 

Στο άρθρο 3 τώρα έχουμε περισσότερη αναφορά σε ρυθμίσεις που αφορούν στα κτηματολογικά γραφεία και στα διάφορα στοιχεία που τηρούνται σ'αυτά. Λεπτομερώς δεν θα έχω νομίζω το χρόνο να αναφερθώ στην παράγραφο 1 του άρθρου 3, σχέση κτηματολογικών γραφείων με τον ΟΚΧΕ, τον Οργανισμό Κτηματολογίου και Χαρτογραφήσεων Ελλάδος και επίσης με τις προϋποθέσεις για τις θέσεις προϊσταμένου κτηματολογικού γραφείου. 

Εδώ υπάρχουν, κύριε Υπουργέ, οι προτάσεις που έχουν κατατεθεί για την παράλληλη στήριξη της προϊσταμένης αρχής του κτηματολογικού γραφείου με ειδικό επιστήμονα τεχνικό μηχανικό. Νομίζω το είπατε και εσείς, το είπε και ο κύριος Υπουργός στην πρωτομιλία του ότι θα υπάρξει και αυτό. 

Βεβαίως, εδώ καθορίζονται τα τυπικά και ουσιαστικά προσόντα που πρέπει να έχουν οι προϊστάμενοι αυτοί και σε νομικό επίπεδο. Βεβαίως να είναι πτυχιούχοι νομικής με μεγάλη εμπειρία. Σε όλα αυτά τα προσόντα νομίζω μπορούμε να εντάξουμε και τις άλλες νομικές και τεχνικές διαστάσεις που θέλουμε να καλύψουν αυτές τις αρχές που προκύπτουν από το άρθρο. 

Να αναφερθώ στις διατάξεις της παραγράφου 1 του άρθρου 3 που περιέχουν γενικότερα τη διοικητική οργάνωση και λειτουργία των κτηματολογικών γραφείων με διάφορες ρυθμίσεις λεπτομερειών που βέβαια αυτές θα βγουν σε προεδρικά διατάγματα. 

Στις παραγράφους 2 και 3 του συγκεκριμένου άρθρου που μιλάμε ορίζονται διάφορα στοιχεία, αυτά που είπαμε ότι είναι απαραίτητα διαγράμματα, πίνακες, βιβλία, αρχεία, ευρετήρια κλπ. που έχουν υποχρέωση να τηρούν τα κτηματολογικά γραφεία. 

Αυτό που λέγαμε πριν, την αρχή της κτηματοκεντρικής πολυκεντρικής οργάνωσης των πληροφοριών πρέπει πραγματικά να την εξασφαλίζουν τα κτηματολογικά διαγράμματα με την απασχόληση αναγκαίου αριθμητικά και κατάλληλου προσωπικού. Υπάρχουν εδώ αναδιατυπώσεις κάποιων άρθρων που πιστεύω ότι θα τις πει ο κύριος Υπουργός κατά τη συζήτηση γιατί δεν φθάνει ο χρόνος. Οι αναδιατυπώσεις είναι σύμφωνες μ'αυτά που ζήτησαν όλες οι πτέρυγες της Βουλής και οι εισηγητές σε νομικές και άλλες διατυπώσεις. 

Οι κτηματολογικοί πίνακες που πάλι αναφέρονται σ'αυτό το άρθρο, αντιστοιχούν στα κτηματολογικά διαγράμματα. Τηρούνται και ενημερώνονται κατ' αντιστοιχία προς τα κτηματολογικά διαγράμματα και βεβαίως αυτά είναι που συγκροτούν και τις διατάξεις όλου αυτού του κεφαλαίου. 

'Εχει μεγάλη σημασία ότι στο άρθρο 8 φαίνεται ότι το γραφείο κτηματολογίου τηρεί επίσης ημερολόγιο που διασφαλίζει την αρχή της χρονικής προτεραιότητας, αλφαβητικά ευρετήρια δικαιούχων κλπ. 

Στο άρθρο 4 έχουμε αναφορά στο αντικείμενο των κτηματολογικών εγγραφών. Η παράγραφος 1 του άρθρου αυτού αναφέρεται στις εγγραφές και η παράγραφος 2 στη δαπάνη στα τέλη και δικαιώματα για την καταχώρηση των κτηματολογικών εγγραφών η οποία δαπάνη βεβαίως δεν βαρύνει το ελληνικό δημόσιο που έχει ατέλεια για τις κτηματολογικές εγγραφές. 

Τώρα με τη διάταξη 1 κυρίως του άρθρου 5 του σχεδίου ρυθμίζεται το ζήτημα της τοπικής αρμοδιότητας των κτηματολογικών γραφείων, η δε παράγραφος 2 του ίδιου άρθρου καλύπτει την περίπτωση υπαγωγής ενός ενιαίου ακινήτου στην τοπική αρμοδιότητα περισσότερων κτηματολογικών γραφείων. 

Νομίζω ότι μέσα από τη φιλοσοφία, αλλά και τις ρυθμίσεις που ενσωματώνονται στα άρθρα 1 έως 5 του πρώτου κεφαλαίου μπορεί κανείς να δει δύο βασικά στοιχεία, αρχές δηλαδή και οργάνωση αυτού του συστήματος του Κτηματολογίου που είναι και το δομικό υπόβαθρο της όλης λειτουργίας και προοπτικής του προγράμματος. 

Κύριε Πρόεδρε, νομίζω ότι θα μας δοθεί η δυνατότητα στη δευτερολογία να συμπληρώσουμε ορισμένα πράγματα. 

Ευχαριστώ πολύ. 

ΠΡΟΕΔΡΕΥΩΝ (Παναγιώτης Σγουρίδης): Κύριοι συνάδελφοι, έχω την τιμή να ανακοινώσω στο Σώμα ότι ο Υπουργός Δικαιοσύνης διεβίβασε στον Πρόεδρο της Βουλής έγγραφο του Εισαγγελέα Πρωτοδικών Αθηνών, με το οποίο υποβάλλεται μήνυση του σωματείου με την επωνυμία "ΕΝΩΣΗ ΕΛΛΗΝΩΝ ΔΑΣΟΠΟΝΩΝ ΔΗΜΟΣΙΩΝ ΥΠΑΛΛΗΛΩΝ - Ε.Ε.Δ.Δ.Υ" κατά του πρώην Υπουργού Γεωργίας κ. Στέφανου Τζουμάκα και αρμοδίων υπηρεσιακών παραγόντων του Υπουργείου για πράξεις που αναφέρονται ότι τελέσθηκαν κατά την ενάσκηση των καθηκόντων τους. 

Ο κ. Τρυφωνίδης έχει το λόγο. 

ΓΕΩΡΓΙΟΣ ΤΡΥΦΩΝΙΔΗΣ: Κύριε Πρόεδρε, κυρίες και κύριοι συνάδελφοι, όταν προηγουμένως ζήτησα η συζήτηση των άρθρων να γίνει σε τρεις συνεδριάσεις, ήθελα περισσότερο χρόνο για να έχει η Εθνική Αντιπροσωπεία τη δυνατότητα να εμβαθύνει στις διατάξεις αυτού του νομοσχεδίου, γιατί πράγματι άπτεται της περιουσίας όλων των Ελλήνων πολιτών. 

Εκατόν εβδομήντα χρόνια περιμέναμε να έχουμε Κτηματολόγιο και μου προκαλεί κατάπληξη η εμμονή του κυρίου Υπουργού να τελειώσουμε το νομοσχέδιο σε δύο συνεδριάσεις, ζητάμε ακόμα, κύριε Υπουργέ, και τη χρονική απόσταση μεταξύ των τριών συνεδριάσεων, ώστε καταλληλότερα να ενημερωθούν οι συνάδελφοι της Βουλής επί των συζητουμένων άρθρων και να ενημερωθούν για τα σοβαρά θέματα, τα οποία προκύπτουν στο Εθνικό Κτηματολόγιο, όπως το θεσμοθετείτε. Γιατί, ενώ επανειλημμένα μνημονεύετε το Κτηματολόγιο της Ρόδου, βλέπουμε διατάξεις στον Κτηματολογικό Κανονισμό της Δωδεκανήσου που έρχονται σε σύγκρουση με το νομοσχέδιο το οποίο μας φέρνετε. 

Πιστεύουμε ότι οι διατάξεις αυτές της Δωδεκανήσου εξασφαλίζουν καλύτερα τα δικαιώματα και του δημοσίου και των ιδιωτών. Περιμέναμε, όπως προανέφερα, εκατόν εβδομήντα χρόνια για να έχουμε Κτηματολόγιο και μια μέρα ακόμα δεν θα έκανε ζημιά. 'Ισα-ίσα θα διευκόλυνε την Εθνική Αντιπροσωπεία, όπως είπα, να σχηματίσει καλύτερη γνώμη. 

'Ερχομαι τώρα στη συζήτηση των άρθρων. 

Ζητάω, κύριε Πρόεδρε, χρονική άνεση πέραν των δέκα λεπτών. Θα προσπαθήσω να είμαι εποικοδομητικός, ώστε μαζί να μπορέσουμε να βελτιώσουμε τις διατάξεις που αφορούν, όπως είπα, την περιουσία του δημοσίου και του ελληνικού λαού. 

'Ερχομαι συγκεκριμένα στο άρθρο 1, να κάνω τις εξής παρατηρήσεις. 

'Αρθρο 1 παράγραφος 2. Αναφέρεται στο μέσον της παραγράφου 2 για την αμελλητί υποχρέωση των αρμοδίων διοικητικών και δικαστικών αρχών να κοινοποιούν στο οικείο κτηματολογικό γραφείο κάθε κανονιστική ή ατομική διοικητική 

  


 

  

Σελίδα 784 

πράξη, καθώς και κάθε δικαστική απόφαση που ορίζει ή επιφέρει μεταβολή ιδίως της χρήσης γης κλπ. 

'Οπως καταλαβαίνετε, αυτό το "αμελλητί" γράφεται στο νόμο χωρίς να θεσμοθετούνται αυστηρές ευθύνες γι' αυτούς οι οποίοι θα αμελήσουν να υποβάλουν στο οικείο κτηματολογικό γραφείο τις πράξεις αυτές, με αποτέλεσμα να γίνεται μια παραποίηση ή καθυστέρηση γνωστοποίησης στοιχείων και έτσι να θίγονται συμφέροντα και περιουσίες. 

Κάνω, λοιπόν, πρόταση να θεσμοθετηθεί αυστηρή ποινική ευθύνη στους αμελούντες, διότι εξάλλου θίγεται και η αρχή της παραγράφου 5 του άρθρου 2, που είναι η αρχή της διασφάλισης της δημοσίας πίστης. 

Πρέπει, λοιπόν, αυτοί οι άνθρωποι να συναισθάνονται ότι έχουν βασική υποχρέωση και επικρέμαται αυστηρή ποινική ευθύνη και όχι απλή ή αστική, την οποία επικαλεσθήκατε στην επιτροπή κατά την επί των άρθρων συζήτηση. 

Η αστική ευθύνη ή η ασαφώς αναφερόμενη ποινική ευθύνη σε δημόσιους λειτουργούς αναφέρεται σε όλο το φάσμα των δημοσίων λειτουργών και κρατικών υπαλλήλων. Αλλά στη συγκεκριμένη περίπτωση δεν επιτρέπεται να εφαρμόζονται διατάξεις που τιμωρούν φερ'ειπείν παράβαση ενός αγροφύλακα, με την παράβαση των προϊσταμένων των κτηματολογικών γραφείων ή των μελών των επιτροπών που εξετάζουν τις ενστάσεις και που αφορά περιουσίες, όπως ανέφερα, δισεκατομμυρίων. 

Πιστεύω, ότι επειδή διαχειρίζονται περιουσίες και εμπράγματα δικαιώματα, θα πρέπει να υπάρχει ρητή ποινική αυστηρή δίωξη σε αυτούς που δεν εφαρμόζουν το "αμελλητί", που εσείς θεσμοθετείτε. 

Περιμένω συγκεκριμένη πρόταση επ'αυτού και κάνω έκκληση να το δεχθείτε. 'Οσο καλύτερα θα θωρακίσουμε το νομοσχέδιο του Εθνικού Κτηματολογίου, τόσο καλύτερα θα προχωράει στην πράξη. 

Προχωρώ πέντε γραμμές παρακάτω, εκεί που λέει: "Ανεξαρτήτως άλλης μορφής δημοσιότητας που προβλέπουν οι εκάστοτε ισχύουσες διατάξεις". 

Εκεί πιστεύω ότι πρέπει να συμπληρωθεί: "υπό την προϋπόθεση ότι εγγράφονται στα βιβλία των υποθηκοφυλάκων βάσει της εκάστοτε ισχύουσας νομοθεσίας", όπως και εσείς αναφέρετε στο άρθρο 12. 

Δηλαδή, πρέπει για την καλύτερη διατύπωση του νόμου να μπουν και αυτές οι προϋποθέσεις, γιατί δεν εγγράφονται όλες οι πράξεις. 

Προχωρώ στο άρθρο 2, παράγραφος 3, εκεί που λέει: "στην αρχή της διασφάλισης της τάξης των κτηματολογικών εγγράφων ανάλογα με το χρόνο υποβολής της σχετικής αίτησης (αρχή της χρονικής προτεραιότητας)". 

Στο συγκεκριμένο σημείο θα ήθελα να γίνει μία ρητή, μία πιο ξεκαθαρισμένη αναφορά στο τι αφορά αυτή η αρχή της χρονικής προτεραιότητας. Αφορά τις πράξεις εγγραφής υποθήκης, προσημείωσεως κλπ., εγγραφές στα κτηματολογικά βιβλία, αυτή η αρχή της χρονικής προτεραιότητας; Μήπως η αρχή της χρονικής προτεραιότητας έμμεσα μπορεί να πάει στις διατάξεις του άρθρου 2, του ν. 2308, εκεί που υποβάλλονται τα στοιχεία και να αποκτά κάποιος που υπέβαλε πρώτα δήλωση την αρχή της χρονικής προτεραιότητας εγγραφής στα κτηματολογικά φύλλα; 

Αυτό είναι κάτι το οποίο πιστεύω ότι χρειάζεται διευκρίνιση και παρακαλώ να έχουμε απάντηση από τον αρμόδιο Υπουργό. 

ΘΕΟΔΩΡΟΣ ΚΟΛΙΟΠΑΝΟΣ (Υφυπουργός Περιβάλλοντος, Χωροταξίας και Δημοσίων 'Εργων): Κατά τη διάρκεια της υποβολής των δηλώσεων δεν υπάρχει προτεραιότητα. Εδώ μιλάμε για την τήρηση του κτηματολογίου και όχι για τη σύνταξη. 'Εχει διαφορά. 

ΓΕΩΡΓΙΟΣ ΤΡΥΦΩΝΙΔΗΣ: Κύριε Υφυπουργέ, ξέρω ότι μιλάμε για την τήρηση. 

ΠΡΟΕΔΡΕΥΩΝ (Παναγιώτης Σγουρίδης): Μισό λεπτό, κύριε Τρυφωνίδη. Δεν είσθε σημερινός Βουλευτής, είσθε εδώ πολλά χρόνια. Εσείς λέτε τις παρατηρήσεις σας και από εκεί και πέρα πλέον ο Υπουργός, αν θέλει, τις ενσωματώνει και αν δεν θέλει, δεν τις ενσωματώνει. Διάλογος τέτοιος νομοτεχνικός, που θέλετε εσείς, γίνεται μόνο στην επιτροπή. 

ΓΕΩΡΓΙΟΣ ΤΡΥΦΩΝΙΔΗΣ: Απάντησε ο Υπουργός. 

ΠΡΟΕΔΡΕΥΩΝ (Παναγιώτης Σγουρίδης): Σας παρακαλώ. Αν πάμε έτσι, πραγματικά δεν θα τελειώσουμε ούτε σε πέντε ώρες. Κάντε τις παρατηρήσεις σας, όσες είναι αυτές, πέντε, έξι, επτά, οι σύμβουλοι θα απαντήσουν στον Υπουργό και ο Υπουργός θα πει: τις κάνω όλες δεκτές ή όχι. 

ΓΕΩΡΓΙΟΣ ΤΡΥΦΩΝΙΔΗΣ: Πάμε λοιπόν στο άρθρο 3 και στη δευτερολογία μου θα επανέλθω σ'αυτό. Στην παράγραφο 1α αναφέρεται το εξής: "Η τήρηση των κτηματολογικών στοιχείων γίνεται από τα κτηματολογικά γραφεία, που ανήκουν στον Οργανισμό Κτηματολογίου και Χαρτογραφήσεων Ελλάδος. Με την επιφύλαξη των μεταβατικών διατάξεων του άρθρου 23 προΐσταται των κτηματολογικών γραφείων πτυχιούχος τμήματος νομικής ανωτάτου εκπαιδευτικού ιδρύματος με πενταετή τουλάχιστον επαγγελματική εμπειρία..." . Εδώ θα ήθελα να κάνω την παρατήρηση, λόγω της σοβαρότητος των στοιχείων που τηρούνται και των νομικών θεμάτων, η Βουλή να θεσμοθετήσει αντί για πενταετή, τουλάχιστον δεκαετή εμπειρία και μάλιστα αδιάλειπτη και συνεχή και η εμπειρία αυτή να είναι δικαστική ή συμβολαιογραφική. Δεν μπορεί ένας δικηγόρος, ο οποίος έχει πενταετή απασχόληση στο Εμπορικό Δίκαιο ως υπάλληλος μιας εταιρείας, να έχει τα τυπικά προσόντα, να ηγηθεί του κτηματολογικού γραφείου. Πιστεύω -να μην το επαναλαμβάνω- ότι πρέπει να δώσουμε μεγαλύτερη βαρύτητα στα προσόντα αυτού του ανθρώπου, ο οποίος σημειωτέον θα πρέπει να προϊσταται και της αντιστοίχου τεχνικής υπηρεσίας, η οποία, απ'ό,τι βλέπω, θεσμοθετείται εδώ. 

Συνεχίζω στο άρθρο 3, παράγραφος 1α, για τους προϊσταμένους των κτηματολογικών γραφείων, που αναφέρεται ότι είναι δημόσιοι λειτουργοί. Εδώ θα πρέπει να γίνει πάλι μια παρατήρηση ότι όχι μόνον οι προϊστάμενοι αλλά και οι υπάλληλοι των κτηματολογικών γραφείων και τα μέλη των επιτροπών πρωτοβάθμιου και δευτεροβάθμιου ελέγχου των κατατιθεμένων τίτλων θα πρέπει να θεωρούνται σαν δημόσιοι λειτουργοί, όσον αφορά την εργασία τους και όσον αφορά τις συνέπειες της μη σωστής χρήσης της θέσης την οποία κατέχουν. 

Μου είπατε στη Διαρκή Επιτροπή ότι αυτοί θα θεωρηθούν κατά το α' ή β' τρόπο δημόσιοι υπάλληλοι, ότι αν κάποιος θίγεται θα στραφεί και αστικά στο δημόσιο, αλλά θέλω να σας πω ότι βάσει του άρθρου 8 του ν.2097/52 απαγορεύεται ρητώς η κατά του δημοσίου αναγκαστική εκτέλεση των δικαστικών αποφάσεων που επιδικάζουν χρηματικές ωφειλές. Πέραν του ότι όπως πληροφορήθηκα οι αρμόδιες αγωγές απαιτούν χρόνο πέραν της δεκαετίας για να εκδοθεί αμετάκλητη απόφαση. 

'Αρα, η αστική ευθύνη του δημοσίου που είναι η επέκταση του ΟΚΧΕ και των προϊσταμένων των κτηματολογικών γραφείων και των επιτρόπων είναι δώρον άδωρον και άνευ αξίας. Η δέουσα λύση επαναλαμβάνω είναι η θέσπιση αυστηρότατων ποινικών επιπτώσεων στα παρανομούντα μέλη προς διασφάλιση των πολιτών. 

(Στο σημείο αυτό την Προεδρική 'Εδρα καταλαμβάνει ο Γ'Αντιπρόεδρος της Βουλής κ. ΛΟΥΚΑΣ ΑΠΟΣΤΟΛΙΔΗΣ) 

Προχωρώ σε μια τροποποίηση που μας φέρατε τώρα το πρωί και αφορά το τέλος της παραγράφου 1α του άρθρου 3. 

Εδώ κάνετε μία πονηρή αλλαγή. 'Eλεγε η παράγραφος το εξής: "Με προεδρικό διάταγμα που εκδίδεται ύστερα από εισήγηση του Οργανισμού Κτηματολογίου και Χαρτογραφήσεων Ελλάδος... συνιστώνται οι αναγκαίες θέσεις προσωπικού..."... 

(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή) 

Κύριε Πρόεδρε, ζήτησα άνεση, σας παρακαλώ. 

ΠΡΟΕΔΡΕΥΩΝ (Λουκάς Αποστολίδης): 'Εχετε ήδη τέσσερα λεπτά επιπλέον. 

ΓΕΩΡΓΙΟΣ ΤΡΥΦΩΝΙΔΗΣ: "...καθορίζονται τα προσόντα και η διαδικασία πρόσληψης στις θέσεις αυτές...". Αυτά έλεγε, επαναλαμβάνω, η πρωτότυπη διατύπωσή σας. Μετά από την παρατήρησή μου στην επιτροπή ότι αν αυτή η διαδικασία 

  


 

  

Σελίδα 785 

πρόσληψης θα πρέπει να είναι σύμφωνα με το ισχύον νομικό καθεστώς, δηλαδή αν θα εφαρμόζεται ο ν.2190 του κ. Πεπονή, αντί απαντήσεως βλέπω να εξαλείφετε αυτήν τη δέσμευση. Δεν απαντάτε και λέτε ότι καθορίζονται τα προσόντα για την πρόσληψη στις θέσεις αυτές και ρυθμίζεται κάθε άλλο ζήτημα. Ξεχνώντας τη διαδικασία πρόσληψης Θα πρέπει να γίνει ρητή μνεία ότι και για τις προσλήψεις αυτές θα πρέπει να εφαρμόζεται το ισχύον κάθε φορά νομικό καθεστώς προσλήψεων. 

Επίσης, μια βελτίωση βλέπω στο τέλος της παραγράφου αυτής, όπου λέτε: "μετά τη στελέχωση των κτηματολογικών γραφείων, τα οποία πρέπει να διαθέτουν κατ' ελάχιστον νομική και τεχνική υπηρεσία", δηλαδή αυτό το αίτημά μας να υπάρχει και νομικό τμήμα και τεχνικό στα κτηματολογικά γραφεία, το κάνετε αποδεκτό. 

Χαίρομαι γι'αυτό, αλλά θα πρέπει να σημειώσουμε ότι στο τεχνικό τμήμα θα πρέπει να προίσταται διπλωματούχος τοπογράφος ή πολιτικός μηχανικός. 

ΠΡΟΕΔΡΕΥΩΝ (Λουκάς Αποστολίδης): Κύριε συνάδελφε, θα παρακαλέσω να τελειώνετε. 

ΓΕΩΡΓΙΟΣ ΤΡΥΦΩΝΙΔΗΣ: 'Οχι, κύριε Πρόεδρε, ζήτησα άνεση χρόνου. 

ΠΡΟΕΔΡΕΥΩΝ (Λουκάς Αποστολίδης): Ναι, μα αν η άνεση χρόνου είναι για εικοσάλεπτο... 

ΓΕΩΡΓΙΟΣ ΤΡΥΦΩΝΙΔΗΣ: 'Ισα-ίσα... 

ΠΡΟΕΔΡΕΥΩΝ (Λουκάς Αποστολίδης): Η άνεση χρόνου είναι δεκαπέντε λεπτά. 

ΓΕΩΡΓΙΟΣ ΤΡΥΦΩΝΙΔΗΣ: Νομίζω ότι οι παρατηρήσεις μου είναι εποικοδομητικές. Τυπικά να ... 

ΠΡΟΕΔΡΕΥΩΝ (Λουκάς Αποστολίδης): Μα, δεν είναι τυπικά, κύριε συνάδελφε. 

ΓΕΩΡΓΙΟΣ ΤΡΥΦΩΝΙΔΗΣ: Κάνω παρατηρήσεις, που βλέπετε ότι προκαλούν το ενδιαφέρον. 

ΠΡΟΕΔΡΕΥΩΝ (Λουκάς Αποστολίδης):'Οταν λέτε άνεση χρόνου, το δεκάλεπτο να γίνει δεκαπεντάλεπτο. 

ΓΕΩΡΓΙΟΣ ΤΡΥΦΩΝΙΔΗΣ: Δεν θα σας απασχολήσει η Νέα Δημοκρατία με πολλούς ομιλητές. 

ΠΡΟΕΔΡΕΥΩΝ (Λουκάς Αποστολίδης): Μα, δεν είναι θέμα να μας απασχολήσει, δεν έχω καμιά προτίμηση παράταξης. 

ΓΕΩΡΓΙΟΣ ΤΡΥΦΩΝΙΔΗΣ: 'Οχι, όχι, όσον αφορά την παράταξη, αλλά θέλω να κάνουμε ουσιαστική δουλειά και την απαιτώ. Εξάλλου, τελειώνω, ζητώ πέντε λεπτά ακόμη. 

Πάμε στην άλλη τροποποίηση την οποία φέρατε και αφορά το β' της παραγράφου 1 του άρθρου 3, αυτό που δίνει αρμοδιότητες στους δήμους και στις κοινότητες να συνθέτουν και να λειτουργούν κτηματολογικά γραφεία. Αυτό είναι απαράδεκτο. Με τις διατάξεις του νομοσχεδίου την ευθύνη της τήρησης του ελέγχου και της επίβλεψης των κτηματολογικών γραφείων την έχει το Υπουργείο Δημοσίων 'Εργων, το ελληνικό δημόσιο μάλλον, μέσω του ΟΚΧΕ.'Αλλη διοικητική κρατική αρχή είναι ο ΟΚΧΕ και άλλη η Τοπική Αυτοδιοίκηση. 

Οι υπάλληλοι του κτηματολογικού γραφείου σε ποιον θα λογοδοτούν και από ποιον θα αμείβονται; Από το δήμαρχο ή από τον ΟΚΧΕ; 

Ουσιαστικά, λοιπόν, αυτό το γραφείο μέσα στο δήμο θα πρέπει να είναι ένα τμήμα που θα αναφέρεται στον ΟΚΧΕ και δεν βλέπω ποια σκοπιμότητα καλύπτεται με το να παρεμβάλλεται και η Τοπική Αυτοδιοίκηση. 

Καταλαβαίνετε ότι το Εθνικό Κτηματολόγιο είναι ένα πάρα πολύ σοβαρό θέμα. Το ελληνικό δημόσιο απεδείχθη ανίκανο να το τηρήσει στη Δωδεκάνησο και εσείς αναθέτετε στον κάθε δήμο και κοινότητα να διατηρεί κτηματολογικό γραφείο με δυνατότητα πολιτικών επεμβάσεων για αλλοιώσεις, όταν αφορά θέματα περιουσιών εκατοντάδων δισεκατομμυρίων; 

Πιστεύω ότι πρέπει να αποσύρετε αυτήν τη διάταξη. 

Τελειώνω και θα αναφερθώ στη δευτερολογία μου για μία παρατήρηση στο άρθρο 4. 

Ευχαριστώ πολύ. 

ΠΡΟΕΔΡΕΥΩΝ (Λουκάς Αποστολίδης): Κύριοι συνάδελφοι, έχω την τιμή να ανακοινώσω στο Σώμα ότι τη συνεδρίαση παρακολουθούν από τα δυτικά θεωρεία, αφού προηγουμένως ξεναγήθηκαν στην έκθεση της αίθουσας "ΕΛΕΥΘΕΡΙΟΣ ΒΕΝΙΖΕΛΟΣ", τριάντα τέσσερις μαθητές και τρεις συνοδοί- καθηγητές από το Γυμνάσιο Αγίου Στεφάνου Αττικής. 

Τους καλωσορίζουμε στο Εθνικό Κοινοβούλιο. 

(Χειροκροτήματα από όλες τις πτέρυγς) 

Ο κύριος Υφυπουργός έχει το λόγο. 

ΘΕΟΔΩΡΟΣ ΚΟΛΙΟΠΑΝΟΣ (Υφυπουργός Περιβάλλοντος Χωροταξίας Δημοσίων 'Εργων): Κύριε Πρόεδρε, ήδη δώσαμε στους συναδέλφους εισηγητές και καταθέτω στα Πρακτικά κάποιες επαναδιατυπώσεις εφ'όλων των κεφαλαίων και των άρθρων, προκειμένου να ενσωματωθούν. 

ΠΡΟΕΔΡΕΥΩΝ (Λουκάς Αποστολίδης): Μάλιστα, κύριε Υπουργέ. 

(Στο σημείο αυτό ο Υφυπουργός κ. Θ. Κολιοπάνος καταθέτει για τα Πρακτικά τις προαναφερθείσες επαναδιατυπώσεις, οι οποίες έχουν ως εξής: 

 
Σελίδα 786 εώς και 800
σε PDF  


 

  

Σελίδα 801 

ΠΡΟΕΔΡΕΥΩΝ (Λουκάς Αποστολίδης): Ο κ. Γκατζής έχει το λόγο. 

ΝΙΚΟΛΑΟΣ ΓΚΑΤΖΗΣ: Κύριοι Βουλευτές, τονίσαμε και όταν συζητούσαμε το νομοσχέδιο επί της αρχής ότι το Κομμουνιστικό Κόμμα δεν είναι σύμφωνο με αυτό το νομοσχέδιο που έρχεται και που με τόσες τυμπανοκρουσίες και διαφημίσεις προβλήθηκε από την Κυβέρνηση και ιδιαίτερα σε προεκλογικούς χρόνους. Και δεν είναι γιατί αυτό το νομοσχέδιο δεν κατοχυρώνει, δεν δίνει αυτό το Κτηματολόγιο, για το οποίο ύστερα από εκατόν εβδομήντα χρόνια θα περίμενε κανείς ότι θα είναι ένα Κτηματολόγιο που θα προσδιόριζε κύρια τον αναπτυξιακό χαρακτήρα της χώρας, ένα Κτηματολόγιο πολυδιάστατο, εργαλείο για εθνικό και περιφερειακό σχεδιασμό, ένα τεχνικό και νομικό εργαλείο, μία δυναμική, δηλαδή, εθνική τράπεζα πληροφοριών, που θα αποτελείτο από ένα πραγματικά πολυδύναμο εργαλείο ανάπτυξης και της περιφέρειας και ολόκληρης της χώρας. Εδώ βλέπουμε ένα νομοκεντρικό, θα λέγαμε, θεσμικό πλαίσιο που κύρια κατοχυρώνει την ιδιοκτησία και τις συναλλαγές μεταξύ των ιδιωτών. 

Οι στόχοι που αναφέρονται -και θα πούμε παρακάτω- στο νομοσχέδιο δεν ανταποκρίνονται ουσιαστικά και στην εισηγητική έκθεση και στην ομιλία που έκανε ο κύριος Υπουργός, αλλά και στην ομιλία που έκανε η εισηγήτρια του κόμματος του ΠΑ.ΣΟ.Κ., της Πλειοψηφίας, για το χαρακτήρα που πραγματικά θα πρέπει να έχει αυτό το νομοσχέδιο. 

Συγκεκριμένα, θα δούμε, κύριοι Βουλευτές, ότι πέρα από το ότι αλλάζει το σύστημα και γίνεται ένα κτηματοκεντρικό εγγραφής των περιουσιακών στοιχείων, των ακινήτων γενικά, το Κτηματολόγιο, πέρα από το πώς γίνονται οι καταγραφές, πώς γίνονται οι μετρήσεις, πώς τελικά στελεχώνονται τα κτηματολογικά γραφεία κλπ., δεν αναφέρεται πουθενά -παρ'όλο που αναφέρεται συμπτωματικά στις έξι περιπτώσεις που έχει το άρθρο 2- ο αναπτυξιακός χαρακτήρας και ο σκοπός αυτού σαν κύριος στόχος του νομοσχεδίου. 

Κύριοι Βουλευτές, μέσα από το νομοσχέδιο περνάνε μία σειρά διατάξεις οι οποίες, όμως, πραγματικά θα δημιουργήσουν και προβλήματα στην όλη διαδικασία της κτηματογράφησης. 

Το άρθρο 1 στην παράγραφο 2 λέει πώς καταχωρίζονται οι νομικές και τεχνικές πληροφορίες κλπ. Δεν θα σας το διαβάσω. Είναι γνωστό και το ξέρετε. Πώς γίνεται, όμως, σήμερα; Τι εμπειρία υπάρχει από το πιλοτικό πρόγραμμα για την κτηματογράφηση; Θα σας πω, κύριοι Βουλευτές -όσοι δεν έχετε ενημερωθεί- γιατί ενδιαφέρθηκα και έμαθα πληροφοριακά όλες τις λεπτομέρειες. 

'Ολο σήμερα το κτηματογραφικό γίνεται με σκαρίφημα πάνω σε μία ορθοφωτογραφία. Εκεί σημειώνονται με κλιμακόμετρο τα κτήματα. Τοπογραφικό δεν γίνεται. Δεν περπατάει άνθρωπος. Ουσιαστικά η δουλειά γίνεται πάνω στην αεροφωτογραφία. Και οι αεροφωτογραφίες είναι από το 1945 και ίσως και παλαιότερες. Οι χάρτες, πάνω στους οποίους δουλεύουν, είναι με κλίμακα ένα προς χίλια για τα αστικά, ένα προς δύο χιλιάδες για τα περιαστικά, αγροτικά κλπ. και ένα προς πέντε χιλιάδες για τα δασικά. 

Λόγω των κτημάτων -κάνω μία παρένθεση εδώ- έρχονται κάτοικοι του εξωτερικού, οι οποίοι λείπουν δεκαπέντε, είκοσι και τριάντα, ίσως, χρόνια -έχουν μάθει ότι γίνεται αυτό το Κτηματολόγιο- και δηλώνουν ότι έχουν κτήματα και μάλιστα με χρησικτησία. Πηγαίνει γιος και δηλώνει τα κτήματα της μητέρας του για χρησικτησία. Τα δηλώνει και η μητέρα του, αλλά επεκτείνονται και σε άλλα όρια. Τίτλοι δεν συνοδεύουν τα συμβόλαια. Αυτό ως μία παρένθεση για το πώς γίνεται και τι διεκδικούν. 

Στα αστικά κέντρα έγινε με φωτογραμμετρικό διάγραμμα, το φινί που λένε οι τεχνικοί στη γλώσσα τους. Η κ. Ζήση θα τα ξέρει καλύτερα. Η επίγεια ενημέρωση, όπως σας είπα, δεν γίνεται και όλα θα πάνε, κύριοι συνάδελφοι, με τις συντεταγμένες των κορυφών. Και εκεί, επειδή βρίσκεται σε αυτήν την κλίμακα, μία γραμμή μονάχα με το μολύβι, κύριε Υφυπουργέ, αντιστοιχεί σε δέκα μέτρα πλάτος του κτήματος. Μόνο η γραμμή που τραβάει πάνω στην αεροφωτογραφία. Καταλαβαίνετε, λοιπόν, τι αποκλίσεις θα υπάρχουν, όταν με τις συντεταγμένες αυτές των κορυφών θα πάμε να καθορίσουμε ουσιαστικά τα σύνορα τα οποία θέλουμε να δώσουμε. 

Και το λέω αυτό, κύριοι Βουλευτές, γιατί ενώ υπάρχουν σήμερα σύνορα από πολλούς κτηματίες ιδιοκτήτες κλπ.,τα όρια στη συγκεκριμένη περίπτωση θα είναι αμφιμονοσήμαντα, δηλαδή ένα και μόνο. Και όταν δουλεύουμε και με το on-line, καταλαβαίνετε τι συγχύσεις θα υπάρξουν, τι προβλήματα θα δημιουργηθούν στη γενικότερη κατάσταση. 

Αυτά, όσον αφορά το άρθρο 1. 

Ερχόμαστε στο άρθρο 2. Με το άρθρο 2, παράγραφος 2, κύριοι Βουλευτές, που μιλάει για τη διασφάλιση της τάξης των κτηματολογικών εγγραφών, γίνεται η αρχή, για να τελειώσει μετά με το άρθρο 6, της κατοχύρωσης της πρώτης εγγραφής. 

Εάν δούμε εδώ τις έξι αρχές που έχει, που είναι η αρχή της κτηματοκεντρικής οργάνωσης των κτηματολογικών πληροφοριών, η αρχή του ελέγχου της νομιμότητας των τίτλων, η αρχή της διασφάλισης της τάξης των κτηματολογικών εγγραφών, που, όπως σας είπα, στη συνέχεια με το άρθρο 6 κατοχυρώνει την πρώτη εγγραφή, η αρχή της δημοσιότητας των κτηματολογικών βιβλίων, η αρχή της διασφάλισης της δημόσιας πίστης, η αρχή της καταλληλότητας του κτηματολογίου ως συστήματος δεκτικού καταχώρησης και πρόσθετων κατηγοριών πληροφοριών σε οποιονδήποτε χρόνο στο μέλλον (αρχή του ανοικτού Κτηματολογίου), από πού βγαίνει και πώς θα πάρετε τα μέτρα, για να γίνει αυτό το Κτηματολόγιο πραγματικά ένα εργαλείο ανάπτυξης; 

Ερχόμαστε στο άρθρο 3. Εκεί μιλάτε για τον προϊστάμενο, κλπ. 

Στο μέσον όμως και λίγο πιo κάτω, που μιλάει πάλι για το προσωπικό, λέει: "Για τον προϊστάμενο του κτηματολογικού γραφείου και για το λοιπό προσωπικό, το οποίο, υπό τις προϋποθέσεις του εδαφίου α' της παραγράφου 3 του άρθρου 103 του Συντάγματος, μπορεί να προσλαμβάνεται και με σχέση ιδιωτικού δικαίου, εφαρμόζονται αναλόγως οι διατάξεις των άρθρων 16, 21 έως 30 και 35 έως 38 του κανονιστικού διατάγματος της 19/23.7.1941." Γιατί, κύριε Υπουργέ; Θα πάμε τελικά σε κατοχικούς νόμους, για να διασφαλίσουμε τα εργασιακά δικαιώματα των εργαζόμενων. Θα διασφαλίσουμε τις συνθήκες εργασίας με νόμους του 1941; Δεν σας εκφράζει ούτε αυτός ο ν. 1264, για να ενταχθούν οι εργαζόμενοι με βάση αυτήν τη νομολογία, την εργατική νομοθεσία; 

(Στο σημείο αυτό κτυπάει το κουδούνι για τη λήξη του χρόνου της ομιλίας του κυρίου Βουλευτή) 

Mε το εδάφιο β' της παραγράφου 1 με προεδρικό διάταγμα ανατίθενται ύστερα από εισήγηση του Οργανισμού Κτηματολογίου και Χαρτογραφήσεων Ελλάδος και σε δήμους αρμοδιότητες τήρησης κτηματολογικών στοιχείων. Και εδώ τίθεται το ερώτημα: Είναι σε θέση ο κάθε δήμος να χειριστεί αυτά τα θέματα; Σε ποιους θα ανατεθούν τελικά; Θα γίνει καμία εξαίρεση; Μπορούν οι νέοι δήμοι, που συστάθηκαν, να αναλάβουν κτηματολογικά γραφεία; 'Εχουν αυτήν την υποδομή;'Ομως και οι δήμοι, που έχουν την υποδομή, έχουν το κατάλληλο προσωπικό; Δεν το έχουν. Δεν έχουν άλλους πέρα από τοπογράφους, πολιτικούς μηχανικούς και αρχιτέκτονες. Αυτό είναι το τεχνικό τους προσωπικό. Μόνον αυτό χρειάζεται; Μόνον αυτό επαρκεί; Και νομικό μπορεί να προσλάβει. Δασολόγοι και όλο το άλλο προσωπικό, που θα είναι απαραίτητο γι'αυτήν την υπόθεση; Και αυτό το προσωπικό, που έχει ο δήμος σήμερα, θα το αφιερώσει στο Κτηματολόγιο; 

Κύριε Υπουργέ, έχουμε την άποψη ότι εδώ ανοίγουν οι ασκοί του Αιόλου για να αναθέσουν πρώτα οι δήμοι και προχωρώντας παραπέρα και οι οργανισμοί, σε ιδιώτες. Θα πει ο Δήμος Βόλου για παράδειγμα: "Πάρτε, κύριοι, ένα κτηματολογικό γραφείο, αναλάβετε την κτηματογράφηση και αφήστε μας ήσυχους." Και αυτό θα κάνουν. Εδώ είναι το κλειδί για να εισάγετε και αυτήν την υπόθεση στην κατεύθυνση του εκσυγχρονισμού, όπως λέτε, την ιδιωτικοποίηση. 

Ερχόμαστε στο άρθρο 4. Εδώ, όλα τα ακίνητα ανεξαιρέτως -διαμέρισμα, χωράφι, δάσος, μονοκατοικία- χαρακτηρίζονται ως τμήμα εδάφους. Εδώ, έχουμε και υπουργικές αποφάσεις, οι οποίες ουσιαστικά θα καθορίσουν και τα υπόλοιπα. 

 

 

  

Σελίδα 802 

Είμαστε αντίθετοι σε τέτοιες διαδικασίες. Θα πρέπει από την αρχή να είναι πλήρες το Κτηματολόγιο και να μην αναφέρεται σε υπουργικές αποφάσεις, ιδιαίτερα όσον αφορά τις πρόσθετες πληροφορίες. 

'Ερχομαι στην παράγραφο 2 του άρθρου 4, που αναφέρεται στα ανταποδοτικά τέλη. Τέλη και δικαιώματα για τις κτηματολογικές εγγραφές. Τέλη και δικαιώματα από τη μεταγραφή του υποθηκοφυλακείου, να πάει στο Κτηματολόγιο. Και υπάρχουν, κύριε Υπουργέ, οικόπεδα, διαμερίσματα, μονοκατοικίες, χωράφια, τα οποία έχουν κάνει όλες τις προηγούμενες διαδικασίες, τοπογραφικά διαγράμματα κλπ., ώστε να μην αμφισβητηθεί από κανέναν η ιδιοκτησία. 

Θα γίνει η πρώτη μεταγραφή. Θα πληρώσουν. Θα γίνει δεύτερη μεταγραφή. Θα ξαναπληρώσουν. Και, μάλιστα, με την τροπολογία που φέρνετε και με τα δικαιώματα των νομικών, εάν θα πάνε όπως γίνονται σήμερα οι μεταβιβάσεις στα ακίνητα και τους κόψετε ένα πλαφόν -γιατί και αυτό με διϋπουργική απόφαση θα καθοριστεί- θα είναι υποχρεωμένος κάποιος, που έχει ένα σπιτάκι, να πληρώσει δύο και τρεις φορές επιπλέον, ενώ έχει κάνει την εγγραφή του και η περιουσία του βρίσκεται γραμμένη στο υποθηκοφυλακείο με τα τοπογραφικά διαγράμματα, με συμβόλαια επικυρωμένα, κλπ. Εδώ θα πρέπει να το δείτε. Δεν μπορεί να πληρώνουν δύο και τρεις φορές, ιδιαίτερα γι'αυτά τα ακίνητα, τα οποία έχουν όλες τις απαιτούμενες προδιαγραφές. 

Λέει επίσης ότι θα καθορίζεται με υπουργική απόφαση το ύψος των ανταποδοτικών τελών. Και εδώ πρέπει, κύριε Υπουργέ, να καθορίσετε ότι θα είναι τόσο. Το είπε ο κύριος Υπουργός στην επιτροπή. 'Ηλπιζα ότι, όταν ερχόμαστε στην Ολομέλεια, θα το είχατε γράψει στο νομοσχέδιο, που το καθαρογράψατε πια και δεν είναι στο πρόχειρο, αφού βγήκαν και τα πρακτικά, και ότι θα είναι το ανώτερο μέχρι 10.000 δραχμές τουλάχιστον για την πρώτη εγγραφή. 

Τώρα, εάν ένας άλλος θέλει να πάρει από το ηλεκτρονικό σύστημα του Κτηματολογίου διάφορα στοιχεία κλπ., αυτό είναι μία άλλη υπόθεση, που θα πρέπει και εκεί να δούμε πόσο θα πληρώνουν γι'αυτές τις διαδικασίες. 

Και ερχόμαστε στο άρθρο 5. 'Οσον αφορά την τοπική αρμοδιότητα, θα πρέπει να πούμε ότι η υποδομή είναι απαραίτητη. Θα το δούμε και αυτό και στα άρθρα παρακάτω. Λέει η παράγραφος 2 του άρθρου 5: "Εάν ορισμένο ακίνητο υπάγεται στην τοπική αρμοδιότητα περισσοτέρων του ενός κτηματολογικών γραφείων, οι σχετικές εγγραφές... κλπ." Θα ήθελα να επισημάνω, κύριε Υπουργέ -έχει ακουστεί και στην επιτροπή- ότι θα πρέπει τα κτηματολογικά γραφεία, αλλά και τα υποθηκοφυλακεία, που υπάρχουν σήμερα, να έχουν όλον το σύγχρονο τεχνολογικό εξοπλισμό και το απαραίτητο προσωπικό. 

Και επειδή στο προηγούμενο άρθρο μιλάμε για το προϊστάμενο, θα πρέπει πέρα από τη νομική κατοχύρωση, να δούμε και την τεχνική κατοχύρωση. Δεν ξέρω πώς σκέπτεστε τη διάρθρωση, γιατί και αυτό το αφήνετε σε προεδρικό διάταγμα, αλλά δεν καθορίζετε πώς ακριβώς θα στελεχωθούν αυτά τα κτηματολογικά γραφεία. Υπήρχε τόσος καιρός για την προετοιμασία, που κάποιος ή κάποιοι αρμόδιοι θα έπρεπε να δουν και τη σύσταση εξ ολοκλήρου των κτηματολογικών γραφείων, από ποιους θα αποτελούνται, τι ακριβώς θα εξυπηρετούν, εάν θα υπάρχουν ένα, δύο, τρία ή πέντε τμήματα, ποιοί θα είναι οι προϊστάμενοι κλπ. 'Εχουμε την άποψη ότι πέρα από το νομικό χρειάζεται και κάποιος τεχνικός, όταν μάλιστα ο πολίτης ζητάει εξήγηση και για τα διαγράμματα και για όλα αυτά. 

Τελειώνω, κύριε Πρόεδρε. Εδώ κάθε άρθρο χρειάζεται ξεχωριστή συζήτηση από δέκα λεπτά. Με συγχωρείτε. Δεν φταίτε εσείς. Λέω το παράπονό μου. 

ΠΡΟΕΔΡΕΥΩΝ (Λουκάς Αποστολίδης): 'Εχετε δίκιο. Και εμείς προσπαθούμε, όσο μπορούμε. 'Οταν λέμε, όμως, ότι ο χρόνος είναι δέκα λεπτά, θα πρέπει και να είναι δέκα λεπτά. 

ΝΙΚΟΛΑΟΣ ΓΚΑΤΖΗΣ: Τελειώνω, κύριε Πρόεδρε. 'Εχουμε και δευτερολογίες. 

Θα ήθελα να τονίσω, κύριε Πρόεδρε, ότι το κόμμα μας δεν συμφώνησε. Ο προηγούμενος Πρόεδρος από εσάς μου έδωσε τα Πρακτικά, όταν συζητήθηκε το θέμα, κατά την άρση ασυλίας συναδέλφων. Εμείς δεν συμφωνήσαμε. 

Πέρα απ' αυτό, όμως, υπήρχε μία αρχική συμφωνία, που έλεγε ότι θα γίνουν πέντε συνεδριάσεις. Εδώ καρατομείται το Κτηματολόγιο στη συζήτηση του Κοινοβουλίου και είναι απαράδεκτο. 

ΠΡΟΕΔΡΕΥΩΝ (Λουκάς Αποστολίδης): Κύριοι συνάδελφοι, έχω την τιμή να ανακοινώσω στο Σώμα ότι τη συνεδρίαση παρακολουθούν από τα δυτικά θεωρεία, αφού προηγουμένως ξεναγήθηκαν στην έκθεση της αίθουσας "ΕΛΕΥΘΕΡΙΟΣ ΒΕΝΙΖΕΛΟΣ", τριάντα τέσσερις μαθητές και τρεις συνοδοί- καθηγητές από το Γυμνάσιο του Αγίου Στεφάνου Ανατολικής Αττικής. Τους καλωσορίζουμε στο Εθνικό Κοινοβούλιο. 

(Χειροκροτήματα στην Αίθουσα) 

Ο κ. Αποστόλου έχει το λόγο. 

ΕΥΑΓΓΕΛΟΣ ΑΠΟΣΤΟΛΟΥ: Κύριε Πρόεδρε, είχαμε πει στη συζήτηση επί της αρχής για την αναγκαιότητα θεσμοθέτησης του Κτηματολογίου. 

Από τη στιγμή που τα άρθρα του νομοσχεδίου του κ. Τζουμάκα, που αφορούσαν τους δασικούς χάρτες, ενσωματώθηκαν στο συγκεκριμένο νομοσχέδιο, αφήσαμε τις επιφυλάξεις που είχαμε. Βέβαια αυτό δεν σημαίνει ότι στην κατ' άρθρον συζήτηση, όπου εμείς νομίζουμε ότι χρειάζεται κάποια παρέμβαση, δεν θα γίνει. 

Το άρθρο 1 αφορά θέματα καταχώρησης πληροφοριών. Δεν έχουμε κανένα πρόβλημα με αυτό και νομίζουμε ότι η διατύπωσή του καλύπτει όλες τις περιπτώσεις. 

'Οσον αφορά το άρθρο 2, θα επιμείνω στο θέμα -το είχα θέσει και στην επιτροπή- της χρονικής προτεραιότητας, γιατί θέλω να το συνδέσω με τους δασικούς χάρτες. 

Εάν στη συζήτηση, που θα γίνει στα σχετικά άρθρα 27 και 28 και στα θέματα των εγγραφών, δεχθείτε ότι η πρώτη ανάρτηση θα γίνεται με τους δασικούς χάρτες, τότε το πρόβλημα της χρονικής προτεραιότητας μπορούμε να το δούμε διαφορετικά. Εάν δεν συνταχθούν πρώτα οι δασικοί χάρτες, αυτόματα θα υπάρξει πρόβλημα. Γιατί θα υπάρξει πρόβλημα; 'Οπως και εσείς γνωρίζετε, δεδομένου ότι το 60%-62% της συνολικής έκτασης της χώρας μας, πάνω από ογδόντα εκατομμύρια στρέμματα, διέπεται από τη δασική νομοθεσία, θα αρχίσουν τα προβλήματα. Και τα προβλήματα αυτά θα σέρνονται, τη στιγμή που εμείς οι ίδιοι δεν θα έχουμε προτάξει τους δασικούς χάρτες. Πρέπει πρώτα να ξεκαθαριστούν όλα αυτά τα πράγματα. Αφέρθηκε στη συζήτηση στην επιτροπή το πρόβλημα των δασωμένων αγρών, που είναι ένα τεράστιο πρόβλημα. Βεβαίως, θα συμφωνήσουμε με τη χρονική προτεραιότητα. Εάν όμως δεν ξεκαθαριστούν πρώτα αυτά, τουλάχιστον για τα δάση και τις δασικές εκτάσεις, όπως προβλέπονται στο άρθρο 3 του 998, να μην ισχύσει η αρχή της χρονικής προτεραιότητας. 

'Οσον αφορά τα κτηματολογικά γραφεία, νομίζω πως το κυριαρχικό, που όλοι έβαζαν για το Κτηματολόγιο, είναι να αποτελέσει ένα αναπτυξιακό εργαλείο. Δηλαδή να μας δίνει αυτές τις πληροφορίες, που να μπορούμε να σχεδιάζουμε την ανάπτυξή μας. 

Εμείς πιστεύουμε ότι με τον τρόπο που θεσμοθετούνται, με το προσωπικό έτσι όπως προβλέπεται, δεν θα έχουν αυτήν τη δυνατότητα. Και το λέω αυτό, γιατί μας έφερε πριν από λίγο μία τροπολογία ο κύριος Υπουργός, που πραγματικά θεώρησα ότι πάμε να ανατρέψουμε αυτό που έχουμε κάνει. 

'Οταν λέμε στο άρθρο 3 ότι θα επιτρέψουμε σε πρωτοβάθμιους Οργανισμούς Τοπικής Αυτοδιοίκησης να κάνουν κτηματολογικά γραφεία, φαντάζεστε ότι λέμε για αναπτυξιακό εργαλείο, δηλαδή για χρήση γης, γιατί ουσιαστικά αυτό πάμε να βγάλουμε από το Κτηματολόγιο, ότι αύριο θα κάνουμε μια συγκεκριμένη πολιτική χρήσης γης. 

Φανταστείτε εσείς τώρα τον κάθε κοινοτάρχη, τον κάθε δήμαρχο -δεν θέλω να υποτιμήσω τους εκπροσώπους της Τοπικής Αυτοδιοίκησης, αλλά δεν είναι δυνατόν οι ίδιοι να το κάνουν- να σχεδιάζει μία τέτοια πολιτική. Ειλικρινά, ομολογώ ότι έμεινα έκπληκτος όταν διάβασα αυτήν την τροποποίηση. 

  

 

  

Σελίδα 803 

Εμείς τη θεωρούμε απαράδεκτη και λέμε ότι πρέπει να αποσυρθεί. Δεν είναι δυνατόν ο κάθε κοινοτάρχης, ο κάθε άρχοντας της Τοπικής Αυτοδιοίκησης να αποφασίζει. 

Στην τοποθέτησή μου επί της αρχής είχα πει ότι εάν κάνει επεμβάσεις στην περιουσία ακόμα και τη δημοτική-έξω από αυτό το σχεδιασμό που έχουμε όσον αφορά το Κτηματολόγιο και την ανάπτυξη- να προβλεφθεί και εκεί ότι θα έχει κάποιες συνέπειες, αν θέλουμε να μιλάμε για σχεδιασμό. 

Επειδή αναφέρθηκε πριν από λίγο ο συνάδελφος του ΚΚΕ στα παράβολα, θέλω να πω ότι δεν νομίζουμε πως είναι τέτοια τα ποσά, που μπορούμε να δημιουργούμε προβλήματα. 

'Οσον αφορά τις πρώτες εγγραφές, επαναλαμβάνω ότι θέλει μεγάλη προσοχή το θέμα των δασικών χαρτών, για να μην μπούμε σε τέτοιες διαδικασίες, που στο τέλος θα ακυρώσουν όλη την προσπάθεια που έχουμε κάνει. Μην ξεχνάμε ότι υπάρχουν αποφάσεις του Συμβουλίου της Επικρατείας. Μην ξεχνάμε ότι υπάρχουν συνταγματικές ρυθμίσεις που θα δημιουργήσουν ένα τεράστιο πρόβλημα. Φανταστείτε ότι το θέμα των δασωμένων αγρών, ενώ ταλανίζει την επαρχία, μόνο και μόνο η φράση "άπαξ δάσος, πάντα δάσος" ανατρέπει τα πάντα. 

Αυτά είναι προβλήματα, λοιπόν, που πρέπει πρώτα να τα δούμε από την πλευρά των δασικών χαρτών και μετά να τα επιλύσουμε. Θα τα πούμε, όμως, αυτά στη συζήτηση των σχετικών άρθρων. 

ΠΡΟΕΔΡΕΥΩΝ (Λουκάς Αποστολίδης): Ο κ. Ρόκος έχει το λόγο. 

ΓΕΩΡΓΙΟΣ ΡΟΚΟΣ: Κύριε Πρόεδρε, από την αρχή ήμασταν θετικοί και ήμασταν διατεθημένοι να κάνουμε παραχωρήσεις, τουλάχιστον σε θέματα που από την αδυναμία της Δημόσιας Διοίκησης εκ των πραγμάτων θα παρέμεναν ή έστω και από την αβουλία που κάθε φορά διακρίνει την πολιτική ηγεσία του τόπου να μπορέσει να τα ολοκληρώσει. Θα έλεγα ότι σε πολλά σημεία ίσως ήμασταν και συμβατικοί, υπό την έννοια ότι γνωρίζουμε από την αρχή ότι και η Δημόσια Διοίκηση η ίδια αυτή καθ'εαυτή με τις δικές τις αδυναμίες, με τη δική της αντίληψη και την πελατειακή διασύνδεση δεν μπορεί να ολοκληρώσει ένα τόσο μεγαλόπνοο εθνικό σχέδιο, αλλά και οι ίδιες οι ηγεσίες κάθε φορά οι πολιτικές, από δικές τους διαπλοκές ή αδυναμίες, δεν μπορούν να ολοκληρώσουν τέτοια έργα. 

Μένει να πούμε, όμως, ότι πρέπει να προχωρήσουμε. Από την αρχή είχαμε επισημάνει όμως ότι αυτό το σχέδιο είχε ένα διπλό χαρακτηρισμό, θα έλεγα, όσον αφορά την ουσία της λειτουργίας του. Είναι ένα νομοσχέδιο, που για να υλοποιηθεί, έχει το νομικό του πλαίσιο και το τεχνικό του πλαίσιο. 

Είναι μία ανάγκη αυτοί οι δύο επιστημονικοί τομείς να συνυπάρχουν. Δυστυχώς όμως κάτι τέτοιο δεν φαίνεται στις προθέσεις του ίδιου του νομοσχεδίου. Θα το επισημάνω, όμως, για μία φορά ακόμα. 

Υποβαθμίζεται ο κυρίαρχος ρόλος των τεχνικών υπηρεσιών, των επιστημόνων αυτών οι οποίοι από την αρχή κιόλας, από τη δημιουργία των χαρτών που δεν υφίστανται, θα μπορούσαν να παίξουν έναν καθοριστικό ρόλο. Αν διάβαζε κανείς με προσοχή τα άρθρα, θα έλεγε ότι δεν αφήνονται περιθώρια και δεν παίρνονται δεσμεύσεις όσον αφορά τουλάχιστον τη συμμετοχή του τεχνικού προσωπικού σε αυτήν τη διαδικασία. 

Αν δε διαβάσει και συγκρίνει κανείς το άρθρο 1 με το άρθρο 23, για τις παραπομπές που γίνονται σ'αυτό, διαπιστώνει ότι το ένα ενώ θα έπρεπε να συμπληρωθεί από το άλλο, δεν γίνεται καν κάτι τέτοιο με επιτυχία. Αν διαβάσει κανείς αναλυτικά και αξιοποιήσει ακριβώς τις λέξεις, ως έχουν στο νομοσχέδιο, θα δει ότι αφήνεται να λέγεται ότι αυτά τα γραφεία που δημιουργούμε, τα κτηματολογικά γραφεία, θα αρχίσουν να λειτουργούν σε χρόνο που συναρτάται από δικές τους ενέργειες, από τα ίδια τα κτηματολογικά γραφεία, δηλαδή από το ίδιο το υποκείμενο. Αυτό καθ'αυτό το θέμα δημιουργεί προβληματισμούς. 

Θα έλεγα, επίσης, ότι για να μπορέσει να λυθεί αυτό το θέμα πρέπει να υλοποιηθεί η πρόταση που γίνεται από τα Τεχνικά Επιμελητήρια, που λένε ότι τα κτηματολογικά γραφεία από τη λειτουργία τους, από την αρχή δηλαδή, θα πρέπει να συγκροτηθούν σε δύο τμήματα, τα οποία βεβαίως θα συνυπάρχουν. Θα είναι το τεχνικό, αναπτυξιακό τμήμα, όπου θα προβλέπεται ότι θα μπορεί να έχει επικεφαλής μηχανικό και την ίδια στιγμή το νομικό τμήμα με προϊστάμενο νομικό. 

Από το ίδιο το σχέδιο νόμου φαίνεται και προκαθορίζεται από την αρχή, βεβαίως, η ύπαρξη προϊστάμενου πτυχιούχου της Νομικής Σχολής. Δεν δεσμεύεται όμως και δεν αναφέρεται πουθενά για την ύπαρξη τεχνικού προσωπικού. 

ΘΕΟΔΩΡΟΣ ΚΟΛΙΟΠΑΝΟΣ (Υφυπουργός Περιβάλλοντος, Χωροταξίας και Δημοσίων 'Εργων): Το γράφει. 

ΓΕΩΡΓΙΟΣ ΡΟΚΟΣ: Θα πρέπει να αποσαφηνισθεί, για να μπορέσει έτσι να κατοχυρώνεται στο ίδιο το σχέδιο νόμου η συνύπαρξη αυτών των δύο τομέων. Διαφορετικά εκτιμώ πως από την αρχή θα έχουμε προβλήματα, τα οποία θα δυσκολέψουν πάρα πολύ την υλοποίηση αυτού του σχεδίου νόμου. 

'Οταν θα έλθουμε στη συζήτηση για τα άρθρα 12 και 23, θα επανέλθω, για να αναφερθώ σ' αυτό που έχει σχέση με το άρθρο 3 και που συνδέει το ένα με το άλλο. Θα το αφήσω για τότε. 

ΠΡΟΕΔΡΕΥΩΝ (Λουκάς Αποστολίδης): Ο κ. Παπαδημόπουλος έχει το λόγο. 

ΙΩΑΝΝΗΣ ΠΑΠΑΔΗΜΟΠΟΥΛΟΣ: Κύριε Πρόεδρε, θέλω να κάνω μερικές σημαντικές, κατά την άποψή μου, παρατηρήσεις στα επί μέρους άρθρα, που αφορούν κυρίως την τεχνική εμφάνιση της διατύπωσης του κειμένου αυτού. 

Στο άρθρο 1, παράγραφος 3, λέμε ότι το υφιστάμενο ως τότε στις περιοχές αυτές σύστημα μεταγραφών και υποθηκών αντικαθίσταται. 

Κύριε Υπουργέ, θέλω να με προσέξετε εσείς και οι συνεργάτες σας, γιατί θα κάνω παρατηρήσεις, όπως είπα, σημαντικές και πρέπει να ληφθούν υπόψη. Αλλιώς, να μη βρισκόμαστε σε δουλειά χωρίς νόημα. 

Επειδή τα βιβλία που τηρούνται στα υποθηκοφυλακεία είναι τριών κυρίως κατηγοριών και όχι δύο, όπως τα εμφανίζετε. θα μπορούσε να λεχθεί εδώ το εξής, από νομικής πλευράς, αρτιότερο: "Σύστημα Μεταγραφών, Βαρών και Διεκδικήσεων". Διότι, όταν λέτε "Υποθηκών" είναι μόνο οι υποθήκες, ενώ στις υποθήκες είναι μέσα και οι κατασχέσεις, ως βάρη. 

'Αρα, λοιπόν, τα βιβλία, που υφίστανται σήμερα στο υποθηκοφυλακείο, είναι τρία. Είναι το Βιβλίο Μεταγραφών, το Βιβλίο Βαρών, όπου είναι οι υποθήκες, οι κατασχέσεις, οι προσημειώσεις και το Βιβλίο Διεκδικήσεων. Το Βιβλίο Διεκδικήσεων δεν είναι βιβλίο βαρών με τη στενή έννοια. Κάνει μία αγωγή κάποιος, για διεκδίκηση και λέει ότι το κτήμα αυτό ανήκει σ'αυτόν και περιμένει να εκδοθεί τελεσίδικη απόφαση. Αυτό το βιβλίο δεν έχει καμία σχέση με τις υποθήκες. 

'Αρα, το σωστότερο θα ήταν να λεχθεί "σύστημα μεταγραφών βαρών και διεκδικήσεων". 

Στο άρθρο 2, γίνεται λόγος για τις αρχές του Κτηματολογίου. Αναφέρονται έξι αρχές, στην ουσία όμως πρόκειται για πέντε αρχές. Ξέρετε γιατί; Γιατί η αρχή της κτηματοκεντρικής οργάνωσης, η αρχή του ελέγχου της νομιμότητας των τίτλων, η αρχή της διασφάλισης της τάξης των κτηματολογικών εγγραφών -ανάλογα με τι ώρα προσέρχεται κανείς για να εγγράψει μία πράξη- η αρχή της δημοσιότητας των κτηματολογικών βιβλίων, σε τι στοχεύουν; Στοχεύουν στο να διασφαλίσουμε τη δημόσια πίστη. Συνεπώς η δημόσια πίστη, που αναφέρεται ως πέμπτη αρχή, δεν είναι αρχή ισότιμος με τις υπόλοιπες αρχές, αλλά είναι μία μείζων αρχή, καταληκτική όλων των άλλων. Τηρούμε όλα τα άλλα, μόνο και μόνο για να διατηρήσουμε στο τέλος την πίστη στις συναλλαγές. 'Αρα η περίπτωση πέντε της παραγράφου 1 του άρθρου 2 πρέπει, ή να φύγει ή να μπει ως τελευταία καλύπτοντας όλες τις προηγούμενες. 

'Ερχομαι στο άρθρο 3. Ενώ η επικεφαλίδα προϊδεάζει ως προς τι συνίσταται η αποστολή των κτηματολογικών γραφείων, ξαφνικά χωρίς να διατίθεται μία ξεχωριστή παράγραφος, χωρίς να έχουμε κάτι άλλο, που να προειδοποιεί τον αναγνώστη και εφαρμοστή του δικαίου ότι υπάρχει και κάτι άλλο εκτός από το σημαντικό αυτό αντικείμενο που θέλουμε να περιγράψουμε 

  


 

  

Σελίδα 804 

στο άρθρο, λέμε ποιοι θα προΐστανται των κτηματολογικών γραφείων. 

Αυτό θα έπρεπε να μπει, ή στις μεταβατικές διατάξεις ή στο τέλος του άρθρου αυτού, ως μία καινούρια παράγραφος, που να λέει πώς διευθύνεται και πώς εποπτεύεται αυτό το γραφείο. Νομοτεχνικά είναι τελείως απαράδεκτο μέσα στην ίδια πρόταση να μιλάμε για ένα τόσο σοβαρό θέμα. Θα μπορούσε ίσως να ρυθμιστεί με προεδρικό διάταγμα ή με απόφαση του Υπουργού. Είναι θέμα για να διατεθεί ολόκληρο άρθρο, ή μία παράγραφος χωριστή. Δεν είναι σωστό να μιλάμε για τόσο σοβαρά θέματα και να μην τα ξεχωρίζουμε. 

Τέλος, κύριε Πρόεδρε, θέλω να επισημάνω το εξής στο άρθρο 4 στην παράγραφος : "Τα ανταποδοτικά τέλη και δικαιώματα για τις κτηματολογικές εγγραφές, των οποίων το ύψος δεν μπορεί να είναι μικρότερο των.....δραχμών ....". Επειδή αυτά μεταβάλλονται κάθε φορά και δεν ξέρουμε τι νομισματικό σύστημα θα έχουμε -αναμένουμε να μπούμε στην ΟΝΕ, και θα έχουμε και σε λίγο ευρώ- πριν ακόμη τεθεί σε λειτουργία η χρήση του Κτηματολογίου, δεν είναι σωστό να λέμε για δραχμές, όταν ξέρουμε ότι δεν θα είναι δραχμές. 

Το πιο κομψό θα ήταν να λέγαμε ότι για τις εγγραφές απαιτούνται έξοδα και τα έξοδα τα καταβάλλουν αυτοί που επιθυμούν ορισμένες εγγραφές. 'Οσον αφορά το ύψος των τελών και δαπανών, θέλει να καθοριστεί με σχετική απόφαση του αρμοδίου Υπουργού ή με προεδρικό διάταγμα. Δεν είναι όμορφο να μπει από τώρα ότι τα τέλη αυτά θα είναι σε δραχμές κλπ. 

Ευχαριστώ. 

ΠΡΟΕΔΡΕΥΩΝ (Λουκάς Αποστολίδης): Ο κ. Βεζδρεβάνης έχει το λόγο. 

ΗΛΙΑΣ ΒΕΖΔΡΕΒΑΝΗΣ: Κύριε Πρόεδρε, ελάχιστες παρατηρήσεις θα κάνω. Για να μην επανέλθω, μια και έθεσε ο κ. Παπαδημόπουλος το θέμα, θα παρακαλούσα, συνηγορώντας και εγώ στην άποψή του, να ληφθεί υπόψιν. 

Δύο άλλες παρατηρήσεις θέλω να πω. Στην παράγραφο 2 του άρθρου 1 λέμε: "Για το σκοπό αυτόν οι αρμόδιες διοικητικές και δικαστικές αρχές κοινοποιούν αμελλητί στο οικείο κτηματολογικό γραφείο κάθε κανονιστική ή ατομική διοικητική πράξη...." 

Αυτά όμως, κύριε Υπουργέ, τα αφήνετε χωρίς συνέπειες. Δηλαδή, τι θα συμβεί στην περίπτωση κατά την οποία ένας αρμόδιος υπάλληλος αμελήσει; Πρέπει, λοιπόν, να υπάρχουν κάποιες συνέπειες και αυτές οι συνέπειες,όταν πρόκειται για την περιουσία του ελληνικού λαού θα πρέπει να το πούμε στο νόμο ότι θα υπάρξουν αυτές οι συνέπειες και μάλιστα συνέπειες που πρέπει να είναι πολύ σοβαρές. 

'Ερχομαι στο άρθρο 2. Επιτρέψτε μου, στα αρκετά χρόνια που βρίσκομαι σε αυτήν την Αίθουσα, να πω ότι για πρώτη φορά βλέπω ότι σε διάταξη νόμου διατυπώνονται αρχές. Τι χρειάζονται οι αρχές; Οι αρχές διατυπώνονται στην εισηγητική έκθεση. Δεν χρειάζεται να υπάρξει το άρθρο 2,για να ονομάζονται οι αρχές. Και θα παρακαλέσω πάρα πολύ, για τη σοβαρότητα του έργου που γίνεται εδώ μέσα, να απαλειφθεί ολόκληρο το άρθρο 2. 

Μία ακόμα παρατήρηση. Λέτε στο άρθρο 3 παράγραφος 1 εδάφιο β': "Με προεδρικό διάταγμα, ύστερα από εισήγηση του Ο.Κ.Χ.Ε. και πρόταση των Υπουργών Εσωτερικών -Δημόσιας Διοίκησης και Αποκέντρωσης, Δικαιοσύνης και Περιβάλλοντος- Χωροταξίας και Δημοσίων 'Εργων, μπορεί να ανατίθεται σε πρωτοβάθμιους Οργανισμούς Τοπικής Αυτοδιοίκησης, η κατά την παράγραφο 1 περίπτωση ιγ' του άρθρου 41 του ν.2218 αρμοδιότητα τήρησης κτηματολογικών στοιχείων". 

Πρώτον, κύριε Υπουργέ, ήθελα, αυτό το "μπορεί", να μας εξηγήσετε πότε μπορεί. Πότε ο κύριος Υπουργός θα μπορεί και πότε δεν θα μπορεί; Γιατί θα μπορεί και γιατί δεν θα μπορεί; Και ακόμη ένα τόσο σοβαρό θέμα ας μην το δώσουμε στην Τοπική Αυτοδιοίκηση, που αυτήν τη στιγμή δεν ξέρει πού βρίσκεται. 

Βέβαια είχατε μία συνήθεια από τη δεκαετία του '80 να βάζετε σε όποιο νομοσχέδιο και το "μαϊντανό", που είχαν ονομάσει τότε, την Τοπική Αυτοδιοίκηση. Νομίζω, κύριε Υπουργέ, ότι είναι υπερβολή αλλά, εν πάση περιπτώσει, καθορίστε πότε μπορεί, πότε δεν μπορεί, γιατί μπορεί και γιατί δεν μπορεί. 

ΘΕΟΔΩΡΟΣ ΚΟΛΙΟΠΑΝΟΣ (Υφυπουργός Περιβάλλοντος, Χωροταξίας και Δημοσίων 'Εργων): 'Ισως δεν διαβάσατε την αναδιατύπωση. 

ΗΛΙΑΣ ΒΕΖΔΡΕΒΑΝΗΣ: Την αναδιατύπωση δεν τη διάβασα, γιατί δεν την είδα, κύριε Υπουργέ, και χαίρομαι που η παρατήρησή μου έχει ληφθεί υπόψη πριν ακόμη ομιλήσω. Ευχαριστώ πάρα πολύ. Τίποτα άλλο. 

ΠΡΟΕΔΡΕΥΩΝ (Λουκάς Αποστολίδης): Η κ. Παπαδημητρίου έχει το λόγο. 

ΕΛΙΣΑΒΕΤ ΠΑΠΑΔΗΜΗΤΡΙΟΥ: Θα ήθελα, κύριε Πρόεδρε, να δείξετε και σε εμένα την ανοχή που δείξατε στους εισηγητές, δύο τρία λεπτά θα χρειαστώ επιπλέον. 

Κύριε Υπουργέ, επειδή δεν ήμουν εδώ κατά τη συζήτηση επί της αρχής, ας μου επιτρέψετε να ξεκινήσω ευχαριστώντας θερμά τον κ. Μπαντέκα, τον κ. Γαλιγάκη, τον κ. Δωρή και τον απόντα κύριο Υπουργό και εσάς, για τη λαμπρή συνεργασία που είχαμε επί τρία χρόνια, μέχρι να έρθει αυτός ο νόμος εδώ. Ευχαριστούμε πολύ, που συμπεριλάβατε πολλές από τις απόψεις μας. Λυπούμεθα που δεν τις συμπεριλάβατε όλες και χαίρομαι ιδιαιτέρως που ολόκληρη η Βουλή ψηφίζει αυτό το νομοσχέδιο. Εύχομαι και πιστεύω ότι μέχρι την τελευταία ημέρα θα γίνουν και οι υπόλοιπες αλλαγές, για να μπορέσουμε όλοι να σταθούμε υπεύθυνα μπροστά στα παιδιά και στα εγγόνια μας, για κάτι που θα μπορούσε να ήταν πολύ σημαντικό για τη χώρα. 

Να μνησικακήσω λιγάκι για τον κ. Γαλιγάκη και να πω ότι πρέπει σήμερα ίσως να αισθάνεται άσχημα, βλέποντας τον τρόπο που τον αντιμετωπίσαμε εμείς, όταν ο ίδιος ως πρόεδρος του Συλλόγου Τοπογράφων, ο τρόπος που αντιμετώπισε τη δική μας πολιτική ηγεσία του ΥΠΕΧΩΔΕ ήταν με άρνηση, με απεργίες, με καταγγελίες. Αλλά, εν πάση περιπτώσει, τα πράγματα προχωρούν και εύχομαι εκείνη να ήταν η τελευταία φορά τέτοιου είδους συνεργασίας για πολύ σημαντικά πράγματα. 

Στο άρθρο 3 νομίζω ότι πρέπει να ξαναδείτε μία πρόταση που σας είχαμε κάνει. Θεωρώ, πράγματι, όπως είπε ο εισηγητής της Νέας Δημοκρατίας, ότι δεν είναι δυνατόν ακόμα -εύχομαι ακόμα μόνο- να εμπιστευθούμε τους πρωτοβάθμιους ΟΤΑ, ούτε καν τις Νομαρχικές Αυτοδιοικήσεις, για αρμοδιότητα έστω και τήρησης κτηματολογικών στοιχείων. 

'Αμα και όταν, όπως θα έπρεπε, γίνει αξιολόγηση και αποτίμηση του τρόπου λειτουργίας της αποκεντρωμένης ελληνικής διοίκησης, θα δείτε ότι δεν θα έπρεπε να τους φέρνουν σε τέτοιον πειρασμό. 

Η πρότασή μας στο γραφείο του κυρίου Υπουργού ήταν ο ΟΚΧΕ να αποκτήσει δεκατρία περιφερειακά γραφεία στις έδρες των περιφερειών. Εγώ πιστεύω ότι πρέπει, έστω και αυτήν τη στιγμή, να το δείτε και έτσι να κατασταλάξετε. 

Θα ήθελα να καθησυχάσω τον απόντα ήδη -λυπάμαι- εισηγητή του Συνασπισμού, ο οποίος φοβάται ότι θα πρέπει να μην ξεκινήσει το Κτηματολόγιο, αν δεν τελειώσει η δασική του, αρθρική ένταξη από τον κ. Τζουμάκα στο νομοσχέδιο του κ. Λαλιώτη. Πρέπει να μη σοβαρολογούμε, κύριοι συνάδελφοι, αν πιστεύουμε ότι αυτό είναι δυνατόν. Παραπέμπουμε το Κτηματολόγιο, όχι στα δισέγγονά μας, αλλά στα τρισέγγονά μας, αν απαιτήσουμε κάτι τέτοιο. 

Θα ήθελα να θυμηθείτε ότι η χώρα μας είναι η πιο δασική, η πιο δασωμένη ευρωπαϊκή χώρα στα χαρτιά. Για άλλους 67% και για άλλους 73% της ελληνικής έκτασης, ακόμα και στην τσιμεντένια Αθήνα, στα χαρτιά είναι δάσος. Αν πετάξουμε πάνω από την Ελλάδα και πάνω από την Ιταλία, θα δούμε ότι η Ιταλία είναι πραγματικά μία πράσινη χώρα, αλλά είναι μόνο το 37% της ιταλικής γης χαρακτηρισμένο δασική έκταση. 'Οπως πολύ σωστά σας είπε ο κ. Μητσοτάκης, θα έπρεπε να λυθεί επιτέλους το τι είναι δάσος, τι είναι δασική έκταση, για να πούμε ότι σοβαρά κάνουμε Κτηματολόγιο. 

Χαίρομαι για την προσθήκη του άρθρου, αλλά είναι δυνατόν να μη λαμβάνεται διοικητική και κανονιστική μέριμνα για τη 

  


 

  

Σελίδα 805 

συμβατότητα των συστημάτων μεταξύ Δασικού Κτηματολογίου και του Κτηματολογίου που ήδη τακτοποιείται στον τόπο μας; 

Και θα σας θυμίσω ότι, όταν γίνατε Κυβέρνηση, βρήκατε την απαρχή μιας συνεργασίας Γενικής Γραμματείας ΥΠΕΧΩΔΕ, που είχα την τιμή να υπηρετώ και της αρμόδιας Γραμματείας Φυσικού Περιβάλλοντος στο Υπουργείο Γεωργίας, που με εντολή του τότε Πρωθυπουργού και με την τεχνολογία στα σπάργανα είχαμε ξεκινήσει τη συζήτηση για ένα κοινό τεχνολογικό υπόβαθρο. Αυτό πότε θα αλλάξει, κύριε Υφυπουργέ; 

Θέλω να σας πω ότι ο μεγαλύτερος εχθρός σας είναι ο χρόνος και επειδή ο κύριος εισηγητής της Νέας Δημοκρατίας ανεφέρθη στο Κτηματολόγιο της Ρόδου, θα πρέπει εδώ να καταθέσω στη Βουλή δεκαέξι σελίδες, που αποτελούν απόδειξη της ανικανότητος της Κυβέρνησης να ανταποκριθεί σε ένα στοιχειώδες χρονοδιάγραμμα. Ο ν.2308, που σας θυμίζω ήταν ένας νόμος που μόνη εγώ ψήφισα από την Αντιπολίτευση, στο άρθρο 17, παράγραφος 7, γράφει: "Η ένταξη στο Εθνικό Κτηματολόγιο των περιοχών που υπάγονται στο Κτηματολόγιο της Δωδεκανήσου κλπ. θα ρυθμίζεται με προεδρικό διάταγμα, το οποίο θα εκδοθεί με πρόταση κλπ. ...". 

Στις 28 Ιουλίου υπάρχει μία επιστολή του ΟΚΧΕ, που συγκροτεί μία επιτροπή για το Κτηματολόγιο της Δωδεκανήσου. Βλέπω μπόλικα άτομα εδώ, δύο σελίδες άτομα, φαντάζομαι όλα αμείβονται, τέσσερις συνεδριάσεις, πρακτικά τεσσάρων συνεδριάσεων, χρονοδιαγράμματα -σας τα καταθέτω όλα αυτά- και ξαφνικά μετά και αυτό χάνεται στην ομίχλη της απραξίας. Από τον Ιούνιο του 1996 δεν έχει συνέλθει καμία επιτροπή και δεν έχει προχωρήσει τίποτα, ενώ από τα πρακτικά σας έχετε πάρει αποφάσεις, έχετε ταξιδέψει στη Ρόδο, έχετε περάσει καλά, έχετε επανέλθει στην Αθήνα και επί δυόμισι χρόνια δεν έχετε κάνει τίποτα. 

(Στο σημείο αυτό η Βουλευτής κ. Ελισάβετ Παπαδημητρίου καταθέτει για τα Πρακτικά τα προαναφερθέντα έγγραφα, τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής) 

Αν έτσι με τέτοιο χρονοδιάγραμμα και με τέτοιο σεβασμό του χρονοδιαγράμματος θελήσετε να προχωρήσετε το Κτηματολόγιο, φοβάμαι ότι θα μετανιώσουμε που σήμερα ψηφίζουμε. 

Ευχαριστώ πολύ. 

ΠΡΟΕΔΡΕΥΩΝ (Λουκάς Αποστολίδης): Ο κ. Σπυριούνης έχει το λόγο. 

ΚΥΡΙΑΚΟΣ ΣΠΥΡΙΟΥΝΗΣ: Κύριε Πρόεδρε, πρόκειται αναμφισβητήτως περί μιας σοβαρότατης εθνικής προσπάθειας. 

Δεύτερον, θα απαντήσω στην κ. Παπαδημητρίου με το χιούμορ που ερεθίζει η δήλωση που έκανε. Οι κινητοποιήσεις όταν είμαστε στην Αντιπολίτευση έχουν μία άλφα μορφή. Αυτές εξαλείφονται ή περιορίζονται εις το μέγιστον, όταν γίνονται από την πλευρά της Συμπολίτευσης. Είναι και αυτό ένα χαρακτηριστικό και του πνεύματος του συνδικαλισμού και του πνεύματος του πολιτικού επιπέδου της πατρίδος μας. Είναι πολύ σοβαρό το θέμα, γι' αυτό το θίγω, σαν παρένθεση στα συζητούμενα άρθρα. 

Επιτέλους, οι συνδικαλιστές πρέπει να αντιληφθούν ότι άλλο συνδικαλισμός και άλλο πολιτική. 'Οταν αυτά τα δύο πράγματα τα βάλουμε μαζί, ο συνδικαλισμός έχει αποτύχει. 

Το Α' κεφάλαιο του συζητούμενου νομοσχεδίου περιλαμβάνει πέντε άρθρα και καλύπτει γενικές διατάξεις. Το άρθρο 1 αναφέρεται σε ορισμούς και γενικά στοιχεία. Αναφέρεται στο σύστημα που καθιερώνεται, ένα σύστημα που βασίζεται σε κτηματοκεντρική βάση και αφορά την καταχώρηση πληροφοριών νομικών, τεχνικών και λοιπών πληροφοριών, που αφορούν τα ακίνητα της κτηματογραφηθείσης περιοχής. 

(Στο σημείο αυτό την Προεδρική 'Εδρα καταλαμβάνει ο Δ' Αντιπρόεδρος της Βουλής κ. ΝΙΚΟΛΑΟΣ ΚΑΤΣΑΡΟΣ) 

Η καταχώρηση στο Κτηματολόγιο των σχετικών στοιχείων επιβάλλει μία ιδιαίτερη ευαισθησία, για να εξασφαλίζονται οι αναφερόμενες στο άρθρο 2 γενικές αρχές που πρέπει να διέπουν τη λειτουργία, τη δομή, την οργάνωση των κτηματολογικών γραφείων, της λειτουργίας της κτηματογράφησης. 

Νομίζω ότι στην παράγραφο 2 και 3 του άρθρου 1 εμπεριέχεται το πνεύμα του ελέγχου και με την υπόδειξη ότι πρέπει αμελλητί να προωθούνται οι δικαστικές αποφάσεις, οι κανονιστικές αποφάσεις κλπ., που ρυθμίζουν θέματα ιδιοκτησίας ή στοιχείων που πρέπει να υποβληθούν στο αντίστοιχο κτηματολογικό γραφείο, για να περιληφθούν στα αντίστοιχα βιβλία. Και δεν χρειάζεται να γίνει ειδική μνεία ποινών. Είναι άποψή μου. 

Θα συμφωνήσω και εγώ με συνάδελφο ότι στην εισηγητική έκθεση για τη νομικοτεχνική εικόνα του νομοσχεδίου αναφέρονται οι αρχές. Πιστεύω ότι δεν πρέπει στο κείμενο των διατάξεων να αναφερθούν οι αρχές, καίτοι αντιλαμβάνομαι την αξία τους και σαν επισήμανση αποτελούν, πράγματι, έναν τίτλο σοβαρότητος, με τον οποίον πρέπει να δομήσουμε την όλη προσπάθεια κτηματογράφησης και λειτουργίας των κτηματολογίων. 

Οι αναφερόμενες αρχές είναι οι γνωστές έξι αρχές, έχουν σπουδαιότητα και πρέπει να αποτελούν το ευαγγέλιο, τον κανόνα τήρησης και λειτουργίας του νέου συστήματος. 

Στο άρθρο 3 αναφέρονται στοιχεία για τα κτηματολογικά γραφεία, καλύπτουν μία αντίστοιχη περιοχή, λειτουργούν με τους όρους και με το προσωπικό που αναφέρεται μέσα. 

Θα μου επιτρέψετε εδώ να θίξω, κύριε Υπουργέ, ότι θεωρώ αναμφισβήτητο ότι η συνολική πρόσληψη του προσωπικού θα ακολουθήσει τους κανόνες του ν.2190. Δεν το κουβεντιάζουμε καθόλου. Δεν ξέρω αν πρέπει να γίνει και σχετική υπόμνηση. 

Θα μου επιτρέψετε να έχω και εγώ επιφυλάξεις τουλάχιστον για τη δυνατότητα της Τοπικής Αυτοδιοίκησης πρώτου βαθμού να τηρεί με εξασφάλιση των προβλεπομένων αρχών κτηματολογικά στοιχεία. Μήπως θα πρέπει να εξαλειφθεί η β' παράγραφος του άρθρου 1. 

Στη δεύτερη παράγραφο αναφέρεται τι υποχρεούνται να τηρούν τα κτηματολογικά γραφεία, διαγράμματα, τους πίνακες, τα ευρετήρια, αρχεία διαγραμμάτων και κάθε στοιχείο -και είναι σημαντικό κάθε στοιχείο για την εξασφάλιση της πίστης και του αναγκαίου ελέγχου- που προκύπτει από τη διαδικασία κτηματογράφησης. 

(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή) 

Στο άρθρο 4, καίτοι αντιλαμβάνομαι ότι η δαπάνη θα είναι ελαχίστη, θα ήθελα και εγώ να επισημάνω απλώς ότι αυτοί οι οποίοι έχουν καταχωρήσει τα ακίνητά τους στα αντίστοιχα με το σύστημα των υποθηκών και των μεταγραφών, θα υποχρεωθούν πάλι να υποβληθούν σε μία δαπάνη. 

Η συμμετοχή σε αυτήν τη μεγάλη εθνική προσπάθεια αναμφισβητήτως δικαιολογεί και μία πρόσθετη συνεισφορά του κάθε ακινήτου, ωστόσο ερεθίζει λίγο την πικρία ότι σε κάθε κρατική προσπάθεια προσπαθούμε να κάνουμε και την αντίστοιχη αφαίμαξη. 

(Στο σημείο αυτό κτυπάει το επαναληπτικό κουδούνι λήξεως του χρόνου ομιλίας του κυρίου Βουλευτή) 

ΠΡΟΕΔΡΕΥΩΝ (Νικόλαος Κατσαρός): Παρακαλώ, τελειώνετε. 

ΚΥΡΙΑΚΟΣ ΣΠΥΡΙΟΥΝΗΣ: Τελειώνω, κύριε Πρόεδρε. 

ΠΡΟΕΔΡΕΥΩΝ (Νικόλαος Κατσαρός): Τελειώνετε, αλλά έχετε πάει στα εξήμισι λεπτά και αρχίζετε τώρα να μπαίνετε στο θέμα. 

ΚΥΡΙΑΚΟΣ ΣΠΥΡΙΟΥΝΗΣ: Είναι σπουδαία τα θέματα και θα μου επιτρέψετε να πω ότι θα έπρεπε να δώσουμε και τρίτη ημέρα. 

ΠΡΟΕΔΡΕΥΩΝ (Νικόλαος Κατσαρός): Αυτό είναι άλλο θέμα. Τελειώνετε, παρακαλώ. 

ΚΥΡΙΑΚΟΣ ΣΠΥΡΙΟΥΝΗΣ: Κύριε Πρόεδρε, δεν σας προβληματίζει η άδεια Αίθουσα για ένα τόσο σοβαρό νομοσχέδιο; Γιατί εμένα με προβληματίζει και με απογοητεύει. 

ΠΡΟΕΔΡΕΥΩΝ (Νικόλαος Κατσαρός): Με προβληματίζει πάρα πολύ, αλλά τι μπορώ να κάνω. 

ΚΥΡΙΑΚΟΣ ΣΠΥΡΙΟΥΝΗΣ: Θα πρέπει να αναζητήσουμε τις αιτίες, κύριε Πρόεδρε, και μία από τις αιτίες είναι η φίμωση του Βουλευτή. 

ΠΡΟΕΔΡΕΥΩΝ (Νικόλαος Κατσαρός): Αυτά λέγονταν χθες. 

  


 

  

Σελίδα 806 

ΚΥΡΙΑΚΟΣ ΣΠΥΡΙΟΥΝΗΣ: Δεν ξέρω πώς πρέπει να ρυθμιστεί, αλλά δεν πρέπει να υπάρχουν αλληλοκαλυπτόμενες αρμοδιότητες και η υποχρέωση, επομένως, να καταχωρούνται σε δύο κτηματολογικά γραφεία κάποια ακίνητα, που θα πέφτουν στα όρια. Δεν ξέρω αν μπορεί να προβλεφθεί να υπάρχει ένα κτηματολογικό γραφείο. 

Ψηφίζω τα άρθρα. Ευχαριστώ. 

ΠΡΟΕΔΡΕΥΩΝ (Νικόλαος Κατσαρός): Ο κύριος Υπουργός έχει το λόγο. 

ΘΕΟΔΩΡΟΣ ΚΟΛΙΟΠΑΝΟΣ (Υφυπουργός Περιβάλλοντος, Χωροταξίας και Δημοσίων 'Εργων): Ευχαριστώ, κύριε Πρόεδρε. 

Κυρίες και κύριοι συνάδελφοι, όπως και στην αρμόδια κοινοβουλευτική επιτροπή και σήμερα, συζητώντας επί των άρθρων του σχεδίου νόμου για το Εθνικό Κτηματολόγιο, πρέπει και εγώ να συνομολογήσω με όλους σας ότι έγινε πράγματι μία πολύ σημαντική δουλειά. 

Είναι ένα σχέδιο νόμου επί του οποίου έγιναν πολύ χρήσιμες παρατηρήσεις από τους συναδέλφους Βουλευτές και κυρίως από τους εισηγητές όλων των κομμάτων, τις οποίες, όπως ξέρετε, ενσωματώσαμε σε αυτό το σχέδιο νόμου, με σημαντικότερη, θα έλεγα, εκείνην που έχει να κάνει με τους δασικούς χάρτες και την αναγνώριση της δασικής ιδιοκτησίας. 

Με πολλή προσοχή άκουσα όλους τους συναδέλφους και θα προσπαθήσω, στο βαθμό που μπόρεσα να κωδικοποιήσω τις απαντήσεις μου, να δώσω όσο γίνεται πιο πειστικές απαντήσεις στους συναδέλφους. 

Ενδεχομένως, κύριε Πρόεδρε, λόγω του πλήθους των παρατηρήσεων, να χρειαστώ την ανοχή σας, από πλευράς χρόνου. 

Στο άρθρο 1, παράγραφο 2 και ο εισηγητής της Νέας Δημοκρατίας και νομίζω και ο κ. Παπαδημόπουλος και ο κ. Βεζδρεβάνης επέμειναν σ' αυτό το σημείο. Θέλω, λοιπόν, να πω στους συναδέλφους ότι ο όρος αμελλητί επιτείνει ήδη την ευθύνη του αρμόδιου υπαλλήλου. 'Ετσι, η παράλειψη της κοινοποίησης μπορεί με τις γενικές διατάξεις να είναι αξιόποινη -παράβαση καθήκοντος- η θέσπιση όμως ιδιωνύμου ποινικού αδικήματος θα ήταν αντίθετη με την αρχή του κράτους δικαίου και νομίζω ότι έτσι είναι. 

Επίσης, στο άρθρο 3, παράγραφος 1α, στο τελευταίο εδάφιο -νομίζω αναφέρθηκε ο συνάδελφος κ. Τρυφωνίδης- γράφουμε ότι με προεδρικό διάταγμα καθορίζονται οι αναγκαίες θέσεις προσωπικού στα γραφεία Κτηματολογίου. Στην αρχική διατύπωση προβλέπαμε και τη διαδικασία πρόσληψης και δόθηκε η ερμηνεία ότι είναι αντίθετη με το νόμο Πεπονή, κύριε συνάδελφε. 

'Ετσι με τη νέα διατύπωση, που ήδη σας έχω δώσει, απαλείψαμε αυτήν τη φράση, για να μην υπάρχει καμία δυνατότητα παρερμηνειών. 

Επίσης, στο άρθρο 2, παράγραφος 1β', υπάρχει αναδιατύπωση. Είναι το σημείο που σχεδόν η μεγάλη πλειοψηφία των συναδέλφων φαίνεται να έχει ανησυχία κατ' αρχήν εύλογη. Αναφέρεται στη δυνατότητα ανάθεσης της τήρησης του Κτηματολογίου σε Οργανισμούς Τοπικής Αυτοδιοίκησης. 

'Οπως ξέρετε, αυτή η δυνατότητα ισχύει με το ν. 2218/94. Με τον παρόντα νόμο και με την αναδιατύπωση του άρθρου, απλά θεσμοθετούνται αυστηρότατοι όροι και έκδοση προεδρικών διαταγμάτων, για να δοθεί αυτή η αρμοδιότητα στους Οργανισμούς Τοπικής Αυτοδιοίκησης, οι οποίοι στην πλειονότητά τους, πράγματι, σήμερα δεν έχουν αυτήν τη δυνατότητα. Γίνεται η πρόβλεψη όχι μόνο επειδή το ζητά η ΚΕΔΚΕ, αλλά επειδή η επάρκειά τους θα εξασφαλίζεται με την έκδοση προεδρικών διαταγμάτων. Αυτό θα απαιτεί τη σύμφωνη γνώμη και του ΟΚΧΕ και απόφαση τριών Υπουργείων, του Υπουργείου Εσωτερικών-Δημόσιας Διοίκησης, του ΥΠΕΧΩΔΕ και του Υπουργείου Δικαιοσύνης. 

Νομίζω ότι για το μέλλον ενδεχομένως οι δήμοι, οι οποίοι θα έχουν αυτές τις προϋποθέσεις, να μπορέσουν να το κάνουν. Δεν σημαίνει ότι οι δήμοι και οι κοινότητες θα τηρούν το Κτηματολόγιο. 

Επίσης, το άρθρο 2 στην παράγραφο 3, όσον αφορά την αρχή της χρονικής προτεραιότητας, κύριοι συνάδελφοι, αναφέρεται στη λειτουργία του Κτηματολογίου και ισχύει για όλες τις εγγραφές. 'Εχει βέβαια σημασία κυρίως για τις υποθήκες. 

Βεβαίως κατά το στάδιο της υποβολής των δηλώσεων (ν. 2308/95) -το πρώτο στάδιο, δηλαδή όταν υποβάλλουν τις δηλώσεις- δεν υπάρχει θέμα προτεραιότητας. 

Τώρα όσον αφορά τους προϊσταμένους των γραφείων, αν είναι δημόσιοι λειτουργοί, είπε ο κ. Τρυφωνίδης "νομίζω ότι δεν πρέπει αυτό να ισχύει μόνο για τους προϊσταμένους, πρέπει να ισχύει για όλους τους υπαλλήλους". 

Αυτό, κύριοι συνάδελφοι, δεν μπορεί να ισχύσει, γιατί δεν παρείχε την ευχέρεια στην υπηρεσία για την απασχόληση υπαλλήλων ιδιωτικού δικαίου, πράγμα το οποίο προβλέπεται και από το Σύνταγμα. 

Στο τέταρτο άρθρο στην παράγραφο 2 νομίζω ο κ. Γκατζής αναφέρθηκε στο ότι θα πληρώνει κάποιος πολίτης το Κτηματολόγιο. Η ρύθμιση του άρθρου, κύριε Γκατζή, αφορά νέες εγγραφές στο Κτηματολόγιο, δηλαδή ότι ακριβώς πληρώνει κάποιος πολίτης ακόμα και σήμερα το υποθηκοφυλάκειο, για μια μεταγραφή, το ίδιο θα πληρώνει και στο Κτηματολόγιο, δεν πρόκειται για κάτι επιπλέον και για κάτι καινούριο. 

Ούτε θα πληρώσει κανένας, επειδή είπατε, αν κατάλαβα, έχει ένα διαμέρισμα. Δεν θα πληρώσει γι' αυτό, θα πληρώσει αν κάνει πράξη, αν το μεταγράψει, αν το πουλήσει. Προφανώς πρόκειται για παρανόηση. 

ΝΙΚΟΛΑΟΣ ΓΚΑΤΖΗΣ: Η μεταγραφή από το υποθηκοφυλάκειο, που φθάνει σήμερα στο κτηματολογικό γραφείο, πώς θα γίνει; Δεν θα πληρώσει; 

ΘΕΟΔΩΡΟΣ ΚΟΛΙΟΠΑΝΟΣ (Υφυπουργός Περιβάλλοντος-Χωροταξίας και Δημοσίων 'Εργων): Ατελώς, αυτό είπα. 

ΝΙΚΟΛΑΟΣ ΓΚΑΤΖΗΣ: Βάλτε το μέσα, δεν φαίνεται πουθενά αυτό. 

ΘΕΟΔΩΡΟΣ ΚΟΛΙΟΠΑΝΟΣ (Υφυπουργός Περιβάλλοντος-Χωροταξίας και Δημοσίων 'Εργων): Επίσης, αναφερθήκατε, νομίζω εσείς, κύριε Γκατζή, στον τρόπο σύνταξης των τοπογραφικών διαγραμμάτων, στην ακρίβειά τους. Νομίζω αναφέρατε ότι χρησιμοποιούνται παλαιοί χάρτες του 1945. 

Θέλω να σας πω με βεβαιότητα ότι δεν ισχύει αυτό. Οι χάρτες και οι αεροφωτογραφίες που χρησιμοποιούνται κατά τη σύνταξη των κτηματογραφήσεων είναι σύγχρονοι και οι μέθοδοι που επίσης ακολουθούν τα μελετητικά γραφεία από πλευράς ακρίβειας θεωρούνται οι πλέον σύγχρονες και αυτές που εφαρμόζονται σε όλον τον κόσμο. 

Συνεπώς είναι τουλάχιστον υπερβολική η ανησυχία σας ως προς την ακρίβεια και τις μεθόδους συντάξεως και αποτύπωσης. 

Ο κ. Αποστόλου νομίζω ότι αναφέρθηκε στην αρχή της χρονικής προτεραιότητας. 

Η αρχή της χρονικής προτεραιότητος είναι αρχή, κύριε Αποστόλου, που τίθεται κατά τη λειτουργία του Εθνικού Κτηματολογίου. Γι'αυτό και υπάρχει η διάταξη στο σχέδιο νόμου και όχι στο ν. 2308, στο νόμο που ψηφίσαμε για την κτηματογράφηση. Πρόκειται για μία αρχή που ισχύει και στο σύστημα μεταγραφών και υποθηκών και σημαίνει απλά ότι, όταν συγκρούονται δύο εμπράγματα δικαιώματα, παραδείγματος χάριν υποθήκη και επικαρπία, επικρατέστερο είναι εκείνο που χρονικά προηγείται. Αυτή ήταν η έννοια. 

Ο συνάδελφος κ. Ρόκος αναφέρθηκε στο αν τα κτηματολογικά γραφεία θα διαθέτουν τεχνική και νομική υπηρεσία. Πρέπει απλά να πω στον κύριο συνάδελφο ότι δεν πρόσεξε την αναδιατύπωση, όπου ρητά γράφουμε πως διαθέτουν κατ'ελάχιστο τεχνική και νομική υπηρεσία. Προφανώς δεν το πρόσεξε και νομίζω ότι καλύπτεται με αυτή μου την παρατήρηση. 

Η κ. Παπαδημητρίου έβαλε ένα σημαντικό θέμα, το θέμα της ενσωμάτωσης του Κτηματολογίου της Δωδεκανήσου. Πρέπει να πω, κυρία Παπαδημητρίου, ότι η επιτροπή, που συστήθηκε για τη μελέτη τρόπου ένταξης του Κτηματολογίου Δωδεκανήσου στο Εθνικό Κτηματολόγιο, πράγματι έχει ολοκληρώσει τις εργασίες της. Αντιλαμβάνεστε, όμως, ότι πριν 

  

 

  

Σελίδα 807 

ψηφιστεί το σχέδιο νόμου, το οποίο ήδη συζητούμε, δεν μπορεί να δώσει το τελικό της κείμενο. 

(Στο σημείο αυτό κτυπάει το κουδούνι λήξεως του χρόνου ομιλίας του κυρίου Υφυπουργού) 

Επίσης θα ήθελα να κάνω μία τελευταία παρατήρηση. Είναι, νομίζω, των συναδέλφων κ. Γκατζή και κ. Αποστόλου, που έχει να κάνει με το κατά πόσο το σχέδιο νόμου έχει ή όχι αναπτυξιακό χαρακτήρα. 

Κύριοι συνάδελφοι, είχαμε πει και στη συζήτηση επί της αρχής και στην Κοινοβουλευτική Επιτροπή, ότι εκτός από αυτά τα στοιχεία που συνήθως αναφέρουμε και ίσως το λησμονούμε, στο Κτηματολόγιο περιλαμβάνονται πενήντα ακόμα είδη πληροφοριών, που συνδέονται με τη χρήση και το χαρακτήρα των ακινήτων, πληροφορίες που από μόνες τους, από τη φύση τους έχουν αναπτυξιακό χαρακτήρα. 

(Στο σημείο αυτό κτυπάει ξανά το κουδούνι λήξεως του χρόνου ομιλίας του κυρίου Υφυπουργού) 

Μπορεί, δηλαδή, ένα σύγχονο κράτος αξιοποιώντας αυτές τις πληροφορίες, που μάλιστα βρίσκονται σε μία βάση δεδομένων, που σημαίνει ότι ανακαλούνται μέσα σε λίγα δευτερόλεπτα, να κάνει και χωροταξικό και οποιονδήποτε άλλο σχεδιασμό. Και θυμάμαι ότι και εγώ σας ανέφερα και σας τόνισα, όταν μιλούσα επί της αρχής, πόσο εύκολα ένας δήμος π.χ. μπορεί να σχεδιάσει, να χαράξει και να επιλέξει την κατάλληλη λύση για διάνοιξη ενός δρόμου, όταν μέσα σε μερικά δευτερόλεπτα μπορεί να έχει ακόμα και το κόστος της απαλλοτρίωσης που απαιτείται, αρκεί να έχουν μπει οι αντικειμενικές αξίες. Μία διαδικασία που σήμερα απαιτεί, όπως ξέρετε τουλάχιστον οι τεχνικοί εξ ημών, τουλάχιστον δύο χρόνια. 

Ευχαριστώ, κύριε Πρόεδρε, για την ανοχή σας. 

ΠΡΟΕΔΡΕΥΩΝ (Νικόλαος Κατσαρός): Η κ. Ζήση έχει το λόγο, για να δευτερολογήσει. 

ΡΟΔΟΥΛΑ ΖΗΣΗ: Επειδή απαντήθηκαν κάποια ζητήματα, που έθεσαν οι συνάδελφοι Βουλευτές, από τον Υπουργό, απλώς θα κάνω μερικές μόνο επισημάνσεις στα θέματα που θεωρώ κυρίαρχα. 

Πρώτον, δεν δέχομαι ότι συλλήβδην η Τοπική Αυτοδιοίκηση δεν έχει τη δυνατότητα να συνεργαστεί ή να δημιουργήσει τέτοια γραφεία. Φέρνω για παράδειγμα τη γενέτειρά μου, το Βόλο, όπου η Τοπική Αυτοδιοίκηση, ο Δήμος του Βόλου, εδώ και πάρα πολύ μεγάλο χρονικό διάστημα με στελεχωμένες υπηρεσίες από πολυεπιστημονικό προσωπικό, θα έλεγα και τεχνικό ιδιαίτερα προσωπικό, εφαρμόζει τα γεωγραφικά συστήματα πληροφοριών με επιπρόσθετες πληροφορίες πάρα πολύ χρήσιμες και απαραίτητα εργαλεία για πάρα πολλές χρήσεις και για πολιτικό σχεδιασμό. Νομίζω ότι αυτό είναι ένα θέμα που μπορούμε να το δούμε συγχρόνως με την αναβάθμιση αυτού του θεσμού δημοκρατίας και αποκέντρωσης, που σημαίνει και τεχνολογική ανάπτυξη και πολιτική και διεύρυνση γενικότερα και ότι θα μπορέσουμε να συνεργαστούμε και στη βάση των κτηματολογικών γραφείων. 

Επειδή είναι δύσκολο να απαντήσει ο κ. Γαλιδάκης ή ο κ. Δωρής, ας μου επιτρέψουν παίρνοντας το λόγο και σαν συνάδελφος και σαν ένα μέλος από εκείνους που έπαιξαν ένα ρόλο σε όλην αυτή την ιστορία του Κτηματολογίου, μέσα από το κοινωνικό ζήτημα, όπως το είδαμε εμείς, και το πολιτικό, να πω και για την κ. 'Ελσα Παπαδημητρίου και για τον πρώην Πρωθυπουργό, τον κ. Μητσοτάκη, και για όλους όσους βρισκόμαστε σήμερα εδώ, ότι δεν είναι τυχαίο ότι είμαστε εδώ και μένουμε αυτήν την ώρα, που άλλοι έχουν φύγει και έχουν πάει στις επαρχίες. Νοιαστήκαμε όλοι που είμαστε εδώ για το Κτηματολόγιο, ο καθένας από τη δική του οπτική γωνία, αλλά σε μια κοινή στόχευση, έχοντας δει ότι πραγματικά το Κτηματολόγιο είναι το μοναδικό εργαλείο ανάπτυξης για μια χώρα που θέλει να πάει πολύ μπροστά και μια χώρα σαν την Ελλάδα που το δικαιούται. 

Σε αυτήν τη βάση, λοιπόν, σε κάποιες διατάξεις φάνηκε εδώ ότι μπαίνουν κάποιες αρχές. Και ήθελα να πω ότι όλο το νομοσχέδιο είναι μια πολιτική αρχή, είναι μια φιλοσοφία για την ανάπτυξη. Και όσο και αν κάποιες διατάξεις είναι νομικού περιεχομένου -και ας με διαψεύσει ο κ. Δωρής- ακόμη και με τον πιο συνοπτικό τρόπο πάντα περιέχουν αρχές τέτοιες, που βοηθούν την ελληνική κοινωνία, που βοηθούν την ανάπτυξη, που βοηθούν τη χώρα. 

'Αρα θεωρώ ότι σήμερα εδώ θα πρέπει εξετάζοντας όλες αυτές τις τροποποιήσεις, βελτιώσεις και προσθήκες, να πούμε στον ελληνικό λαό ότι γίνεται πλέον πραγματικότητα μέσα απ' όλην αυτήν την κοινή προσπάθεια όλων ένα πολύ μεγάλο όραμα και σ' αυτό δεν χρειάζονται πλέον μεμψιμοιρίες και μίζερες -αν θέλετε-καταθέσεις προτάσεων, αλλά χρειάζεται μια μεγαλοψυχία, μια επιβεβαίωση όλης αυτής της δουλειάς και βεβαίως μια κοινή προσπάθεια, γιατί είναι απαραίτητη η προσπάθεια όλων. 

Λίγο ακόμη χρόνο θέλω, κύριε Πρόεδρε, γιατί στην αρχική μου τοποθέτηση τήρησα πάρα πολύ το "φείδου χρόνου" και έδωσα χρόνο στους συναδέλφους εισηγητές της Αντιπολίτευσης. Θα ήθελα απλώς να ρωτήσω τον κύριο Υπουργό, επειδή τα είχαμε πει αυτά στην επιτροπή, αν υπάρχει η δυνατότητα -αυτό εγώ δεν το γνωρίζω- να ενσωματωθεί το άρθρο 40 του νομοσχεδίου του Υπουργείου Οικονομικών για τις ρυθμίσεις τις δασμολογικού και φορολογικού περιεχομένου και τις τροποποιήσεις κώδικα. Το άρθρο 40 αφορά θέματα δημόσιας περιουσίας και εκεί μπαίνουν κάποια ζητήματα που βάζουν σε προτεραιότητα τη χάραξη των αιγιαλών σαν απαραίτητες προϋποθέσεις, δηλαδή κάποιες κτηματογραφήσεις και κάποιες οριοθετήσεις οι οποίες, νομίζω, είναι πάρα πολύ σημαντικές, για να μπορέσουμε να προχωρήσουμε τα υπόλοιπα και σ' αυτήν τη βάση της συμβατότητας και της ιεράρχισης νομίζω ότι θα πρέπει να δούμε την ενσωμάτωση του άρθρου 40. Σας ευχαριστώ. 

ΠΡΟΕΔΡΕΥΩΝ (Νικόλαος Κατσαρός): Ο κ. Τρυφωνίδης έχει το λόγο. 

ΓΕΩΡΓΙΟΣ ΤΡΥΦΩΝΙΔΗΣ: Κύριε Πρόεδρε, ζητάω και εγώ την ανοχή σας στο χρόνο, γιατί πράγματι είναι σοβαρό το νομοσχέδιο και θέλω να απαντήσω στον κύριο Υπουργό τα εξής. Δυστυχώς, κύριε Υπουργέ, δημιουργείται η εντύπωση ότι τις "τρύπες", που υπάρχουν στο νομοσχέδιο, δεν θέλετε να τις κλείσετε. 

Ζήτησα αυτό το "αμελλητί", που υπάρχει στο άρθρο 1 παράγραφος 2, να συνοδεύεται από αυστηρές ποινές και σεις μου είπατε ότι το ιδιώνυμο δεν έχει σχέση σε ένα κράτος δικαίου ή κάτι τέτοιο. Αν εδώ δεν κατοχυρώνεται ο πολίτης σε τέτοια θέματα, που αφορούν στην περιουσία του και μάλιστα πολλές φορές περιουσίες εκατοντάδων εκατομμυρίων, πού αλλού θα πρέπει να τον προστατεύσουμε καλύτερα; 

Και να σας εξηγήσω τι εννοώ. Το "αμελλητί" σημαίνει ότι κάποιος μπορεί μια απόφαση να την κοινοποιήσει ύστερα από ένα ή δυο μήνες. Εν τω μεταξύ σε αυτό το διάστημα, που δεν θα έχει εγγραφεί στο κτηματολογικό γραφείο η αλλαγή, μπορεί να πουληθεί κτήμα το οποίο είναι υποθηκευμένο, να πουληθεί κτήμα στο οποίο άλλαξε ο χαρακτηρισμός της γης και έχασε αυτομάτως μεγάλο μέρος της αξίας της αν π.χ. έχει ενταχθεί μέσα σε αρχαιολογική περιοχή, κλπ. 

Καταλαβαίνετε ότι αφήνετε ένα περιθώριο "συναλλαγών", που μπορεί να δημιουργηθεί με τον υπεύθυνο της δικαστικής ή διοικητικής υπηρεσίας λόγω της υποχρέωσης που έχει να ενημερώσει αμέσως και αμελλητί το κτηματολογικό γραφείο, γιατί εκεί θα ανατρέξει ο πιθανός αγοραστής, π.χ. να δει τα πραγματικά στοιχεία που αφορούν το ακίνητο. Γιατί το περνάτε έτσι επιπόλαια; Γιατί δεν θωρακίζετε όλη τη διαδικασία του Εθνικού Κτηματολογίου με μια αυστηρότητα που απαιτεί το αντικείμενο; 

Δεύτερον, όσον αφορά τις προσλήψεις πρότεινα, κύριε Πρόεδρε, να προστεθεί ότι θα γίνονται οι διορισμοί σύμφωνα με το κείμενο νομικό καθεστώς, το οποίο μπορεί να αλλάζει κάθε φορά. Γιατί να μη γίνεται, ας πούμε, έμμεση μνεία του νόμου Πεπονή; Γιατί, όπως μου είπατε προηγουμένως, είναι υπάλληλοι ιδιωτικού δικαίου οι υπάλληλοι των κτηματολογικών γραφείων και άρα δεν έχουν τις ευθύνες και τις δεσμεύσεις δημόσιου υπαλλήλου; Θα ανατρέξουν αυτοί στα πρακτικά και θα πουν "εκεί ο κύριος Υπουργός ανέφερε ότι έχουμε σχέση 

  


 

  

Σελίδα 808 

ιδιωτικού δικαίου, άρα πρέπει να μας προσλάβει ο προϊστάμενος του κτηματολογικού γραφείου ως υπαλλήλους με σχέση ιδιωτικού δικαίου". Γι αυτό κάνω την πρόταση να προστεθεί στο νόμο "σύμφωνα με τις κείμενες διατάξεις του νόμου Πεπονή του 2190". 

(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή) 

Κύριε Πρόεδρε, παρακαλώ, να έχω την ανοχή σας για μισό λεπτό. 

Μίλησα, όχι για τη σχέση εργασίας μέσα στο κτηματολογικό γραφείο, αλλά για τις ευθύνες. Πρέπει να έχει αυστηρές ευθύνες δημοσίου λειτουργού και ο υπάλληλος του κτηματολογικού γραφείου, ο οποίος μπορεί να κάνει "λαθροχειρία". Δεν μπορεί ένας υπάλληλος με σχέση ιδιωτικού δικαίου να μην έχει το χαρακτήρα και τις συνέπειες του δημόσιου λειτουργού, ώστε να προστατεύεται ο 'Ελληνας πολίτης. Είναι βασική αρχή που πρέπει να πληροί το κτηματολόγιο. 

Χαίρομαι που διαβεβαιώσατε ότι η αρχή της χρονικής προτεραιότητας αφορά αποκλειστικά τον παρόντα νόμο. Θα ήθελα όμως να δεχθείτε και αυτό που θα προτείνω. Ο προϊστάμενος του κτηματολογικού γραφείου να χορηγεί αυτομάτως με την κατάθεση της αίτησης επικυρωμένο αντίγραφό της, όπου πάνω θα αναγράφει και την ώρα προσαγωγής της στο κτηματολογικό γραφείο. 'Ετσι θα είναι κατοχυρωμένος ο πολίτης. Νομίζω ότι τρεις λέξεις στο νομοσχέδιο αυτό θα λύσουν πάρα πολλά προβλήματα στο μέλλον. Δηλαδή, θα μπορεί δύο διαφορετικών συμφερόντων πράξεις, που προσκομίζονται την ίδια ημέρα με διαφορά έστω και δέκα λεπτών, να ανατρέψουν ολόκληρο ιδιοκτησιακό καθεστώς και να μεταφέρουν περιουσία από το ένα πρόσωπο στο άλλο. 

ΚΩΝΣΤΑΝΤΙΝΟΣ ΜΗΤΣΟΤΑΚΗΣ: Κύριε Πρόεδρε, είναι σωστό αυτό. 

ΓΕΩΡΓΙΟΣ ΤΡΥΦΩΝΙΔΗΣ: Τέλος, επιμένω στο άρθρο 3 να γίνει συμπλήρωση για την τεχνική υπηρεσία. 'Οπως πρότεινα, αυστηρές προϋποθέσεις για τον προϊστάμενο του κτηματολογικού γραφείου, να είναι νομικός, δικηγόρος με εμπειρία στα δικηγορικά ή στα υποθηκοφυλάκεια, στο εμπράγματο δίκαιο, με δέκα χρόνια συνεχούς και αδιάλειπτης υπηρεσίας, ώστε να έχει το κύρος, έτσι και στην τεχνική υπηρεσία πρέπει να είναι διπλωματούχος μηχανικός. 

ΠΡΟΕΔΡΕΥΩΝ (Νικόλαος Κατσαρός): Κύριοι συνάδελφοι, τη συνεδρίασή μας παρακολουθούν από τα δυτικά θεωρεία, αφού προηγουμένως ξεναγήθηκαν στην έκθεση της αίθουσας "ΕΛΕΥΘΕΡΙΟΣ ΒΕΝΙΖΕΛΟΣ", σαράντα πέντε μαθητές και έξι συνοδοί-καθηγητές του Γυμνασίου Τυρού Αρκαδίας. Τους καλωσορίζουμε στο Κοινοβούλιο. 

(Χειροκροτήματα από όλες τις πτέρυγες) 

Ο κ. Γκατζής έχει το λόγο. 

ΝΙΚΟΛΑΟΣ ΓΚΑΤΖΗΣ: Κύριε Πρόεδρε, θα ήθελα να πω στον κύριο Υπουργό πώς γίνεται η κτηματογράφηση. 

Κύριε Υπουργέ, συζήτησα με γραφεία τα οποία έχουν αναλάβει μελέτες και τις έχουν κάνει. Δουλεύουν με τους χάρτες τους οποίους σας είπα. Τώρα εάν έχουν πιο σύγχρονες φωτογραφίες κλπ., αυτό είναι μια άλλη υπόθεση. Το συγκεκριμένο γραφείο δουλεύει με χάρτες του 1945. Δουλεύει με συγκεκριμένες κλίμακες και στο τέλος, αφού θα πάνε όλα με τις συντεταγμένες των κορυφών και θα δουλεύει το σύστημα on-line, θα πηγαίνει για παράδειγμα ο άλλος από την Καβάλα στο κτηματολογικό γραφείο και θα λέει "για το τάδε κτήμα στην περιοχή του Πηλίου, δώσε μου ακριβώς τι υπάρχει". 

Με τις συντεταγμένες αυτές θα βγαίνει ή πέντε στρέμματα μικρότερο ανάλογα με την έκτασή του ή πέντε στρέμματα μεγαλύτερο. Και αν είναι μικρό, ένα στρέμμα, ίσως να βγει και μεγαλύτερο κατά δύο στρέμματα. Στο ένα επί πέντε χιλιάδες, είναι δέκα μέτρα ακριβώς. Βάλτε το, να δείτε πόσο είναι. Το ένα είναι αυτό. 

Το δεύτερο είναι ότι αν δεν γίνει επιτόπια χαρτογράφηση, ιδιαίτερα στις μεγάλες εκτάσεις στις ορεινές περιοχές, τότε το σύστημα είναι τιναγμένο, κύριε Υφυπουργέ. Θα έχουμε πολλά προβλήματα. 

Μιλήσατε για τις αρχές. Εγώ διαβάζω τις έξι αρχές που έχει το άρθρο 1. Καμία απ' όλα αυτά, τα οποία εσείς αναφέρατε, πέρα από τη γραφειοκρατική δουλειά και τη κατοχύρωση των μεταγραφών της ιδιοκτησίας και των πωλήσεων κλπ., δεν αναφέρει τίποτα συγκεκριμένο για τον αναπτυξιακό χαρακτήρα. Θα μου πείτε ότι τα στοιχεία που θα προσθέσετε ίσως αυτά τον δίνουν. Αλλά πρέπει να υπάρχει και μία βούληση από το ίδιο το νομοσχέδιο. 

'Οσον αφορά το άρθρο 3, που αναφέρεται στις προσλήψεις προσωπικού, δεν μας είπατε τίποτα για το νόμο του 1941, κύριε Υφυπουργέ. Ο ν. 1264 πάει περίπατο; Θα υπάγονται στο νόμο του 1941 αυτοί που θα προσληφθούν με σχέση ιδιωτικού δικαίου; Για όνομα του Θεού, πού πάμε! Θα εφαρμόσουμε τους προπολεμικούς νόμους που έχει το Υπουργείο Εμπορικής Ναυτιλίας για τους ναυτεργάτες; Το ίδιο θα κάνουμε και εδώ; 

Μιλάτε για εκσυγχρονισμό, αλλά, εν πάση περιπτώσει, έχει ταυτιστεί ο εκσυγχρονισμός με την ιδιωτικοποίηση. Δέστε ότι πάτε να το εφαρμόσετε και στις προσλήψεις του προσωπικού. 

Στο άρθρο 3 αναφέρεστε στους Ο.Τ.Α. Είπα και θα ξαναπώ ότι δεν είναι έτοιμοι σήμερα όλοι οι Ο.Τ.Α. Μιλάτε για πρωτοβάθμιους Ο.Τ.Α. Ιδιαίτερα με τον αναγκαστικό νόμο των συνενώσεων με τον "ΚΑΠΟΔΙΣΤΡΙΑ" οι καινούριοι Ο.Τ.Α. δεν έχουν τη δυνατότητα να έχουν ούτε έναν τεχνολόγο μηχανικό, πολύ περισσότερο νομική υπηρεσία κλπ. Πού θα πάμε τελικά; Μήπως και αυτό θα ανατεθεί σε ιδιώτες και θα λειτουργήσει και αυτό με τη βάση της ανταποδοτικότητας; Είναι ένα πρόβλημα. Πληρώνουμε εδώ, πληρώνουμε εκεί κλπ. 

Μιλήσατε για τα ανταποδοτικά τέλη στο άρθρο 4. Γιατί δεν τα περνάτε, κύριε Υφυπουργέ; Βάλτε στο σχέδιο νόμου ότι οι μεταγραφές που γίνονται από το υποθηκοφυλακείο στο κτηματολόγιο είναι ατελώς. Γιατί δεν το βάζετε; Λέτε, αν θέλετε να σας το διαβάσω, ότι τα ανταποδοτικά τέλη και δικαιώματα για τις κτηματολογικές εγγραφές, των οποίων το ύψος δεν μπορεί να είναι μικρότερο των τάδε δραχμών και καθορίζεται με κοινή υπουργική απόφαση. Δεν λέτε, όμως, ότι αυτά τα οποία έχουν τίτλους, διαγράμματα, τοπογραφικά κλπ. που είναι εγγεγραμμένα μονίμως στα υποθηκοφυλακεία, θα μεταγραφούν στο κτηματολόγιο ατελώς. Το λέτε εδώ, αλλά βάλτε το και εκεί μέσα. 

ΘΕΟΔΩΡΟΣ ΚΟΛΙΟΠΑΝΟΣ (Υφυπουργός Περιβάλλοντος, Χωροταξίας και Δημοσίων 'Εργων): Κύριε Γκατζή, μου επιτρέπετε; 

ΝΙΚΟΛΑΟΣ ΓΚΑΤΖΗΣ: Ορίστε. 

ΘΕΟΔΩΡΟΣ ΚΟΛΙΟΠΑΝΟΣ (Υφυπουργός Περιβάλλοντος, Χωροταξίας και Δημοσίων 'Εργων): Χρησιμοποιείτε, κύριε συνάδελφε, μάλλον το κείμενο που χρησιμοποιούσαμε κατά τη συζήτηση στη Διαρκή Επιτροπή. 'Ηδη αυτό έχει τροποποιηθεί, όχι με σημερινές αναδιατυπώσεις. Είναι γραμμένο διαφορετικά μετά τη συζήτηση στην επιτροπή. 

ΝΙΚΟΛΑΟΣ ΓΚΑΤΖΗΣ: Θα το δούμε αυτό, κύριε Υπουργέ. 

ΠΡΟΕΔΡΕΥΩΝ (Νικόλαος Κατσαρός): Τελειώσατε, κύριε Γκατζή; 

ΝΙΚΟΛΑΟΣ ΓΚΑΤΖΗΣ: 'Οχι, κύριε Πρόεδρε, θέλω ένα λεπτό ακόμη. Μου έβαλε και αυτό το πρόβλημα ο κύριος Υπουργός. 

Θέλετε, κύριε Υπουργέ, να το δούμε και στο καινούριο; Στην παράγραφο 2 λέτε ότι με κοινή απόφαση των Υπουργών Οικονομικών κλπ. καθορίζονται τα υπέρ του Οργανισμού Κτηματολογίου και Χαρτογραφήσεων Ελλάδος ανταποδοτικά τέλη κλπ., υπέρ του δημοσίου και τρίτων δικαιώματα. 'Εγινε ακριβώς η ίδια μεταφορά. Πού βλέπετε εσείς ότι το νέο κείμενο τα απαλείφει αυτά; Προσέξτε το, κύριε Υπουργέ. Ξέρω ότι έχετε πρόθεση να τα απαλείψετε, όμως τεκμηριώστε τα μέσα στο σχέδιο νόμου. Γιατί, αν θα το ψηφίσουμε έτσι, ισχύουν άλλοι κανόνες και άλλα δεδομένα. 

ΠΡΟΕΔΡΕΥΩΝ (Νικόλαος Κατσαρός): Ο κ. Αποστόλου έχει το λόγο. 

ΝΙΚΟΛΑΟΣ ΓΚΑΤΖΗΣ: Γιατί, κύριε Πρόεδρε; 

ΠΡΟΕΔΡΕΥΩΝ (Νικόλαος Κατσαρός): Μα με συγχωρείτε πάρα πολύ. Φθάσατε στα πέντε λεπτά. 

ΝΙΚΟΛΑΟΣ ΓΚΑΤΖΗΣ: 'Εχουμε να συζητήσουμε τόσα άρθρα, κύριε Πρόεδρε. 

  


 

  

Σελίδα 809 

ΠΡΟΕΔΡΕΥΩΝ (Νικόλαος Κατσαρός): Τι να σας κάνω; Εγώ φταίω σ' αυτό; 

ΝΙΚΟΛΑΟΣ ΓΚΑΤΖΗΣ: Ο Πρόεδρος είπε ότι θα δείξει ανοχή και τώρα έρχεσθε εσείς... 

ΠΡΟΕΔΡΕΥΩΝ (Νικόλαος Κατσαρός): Σας παρακαλώ! Δύο λεπτά δικαιούσασταν δευτερολογίας και ξεπεράσατε τα πέντε. Δεν είναι ανοχή; 

ΝΙΚΟΛΑΟΣ ΓΚΑΤΖΗΣ: 'Οταν είναι δέκα λεπτά η πρωτολογία με ανοχή στα δεκαπέντε και είκοσι λεπτά, πάμε στα δύο λεπτά δευτερολογία; Δεν μπορούμε να μιλήσουμε για νομοσχέδιο τότε. Αν θέλετε, να το περάσουμε έτσι. 

ΠΡΟΕΔΡΕΥΩΝ (Νικόλαος Κατσαρός): Εν πάση περιπτώσει. 

Ο κ. Αποστόλου έχει το λόγο. 

ΝΙΚΟΛΑΟΣ ΓΚΑΤΖΗΣ: 'Οχι, "εν πάση περιπτώσει", κύριε Πρόεδρε. Δεν είναι προσωπικό το θέμα. 

ΠΡΟΕΔΡΕΥΩΝ (Νικόλαος Κατσαρός): Πάντα διαμαρτύρεσθε, κύριε Γκατζή. Πάντοτε σας αδικούμε! 

ΝΙΚΟΛΑΟΣ ΓΚΑΤΖΗΣ: Δεν φθάνει ο χρόνος, κύριε Πρόεδρε. Τι θέλετε να κάνω; 

ΠΡΟΕΔΡΕΥΩΝ (Νικόλαος Κατσαρός): Δεν μπορώ εγώ να μεταβάλω τα πράγματα. Το ξέρετε πάρα πολύ καλά. 

Ορίστε, κύριε Αποστόλου, έχετε το λόγο. 

ΕΥΑΓΓΕΛΟΣ ΑΠΟΣΤΟΛΟΥ: Κύριε Πρόεδρε, εγώ θα επανέλθω πάλι στο θέμα της χρονικής προτεραιότητας, δεδομένου ότι σήμερα δεν πρέπει να αγνοούμε την κατάσταση που υπάρχει στη χώρα μας. Εκτός της κτηματικής εταιρείας του δημοσίου, η οποία ουσιαστικά δεν προστατεύει κυρίως την αστική περιουσία, η περιουσία του δημοσίου που διέπεται από τη δασική νομοθεσία, αυτήν την περίοδο, αν δεν υπάρξει κάποια παρέμβαση έμπρακτη ιδιώτη, καμία μα καμία επέμβαση δεν κάνει η δασική υπηρεσία. Μόνο όταν θα πάει ο άλλος να καταπατήσει, τότε θα παρέμβει. Διαφορετικά δεν παρεμβαίνει κανένας και κανένας δεν ξέρει αν ένα ακίνητο ανήκει ή δεν ανήκει στο δημόσιο. Ακίνητα που διέπονται από τη δασική νομοθεσία. 

Ερχόμαστε τώρα στο συγκεκριμένο νόμο και ουσιαστικά από την ώρα που καταργούμε τη χρονική προτεραιότητα καταργούμε το αμάχητο τεκμήριο που υπάρχει με βάση το άρθρο 3 του 998, που αφορά δασικές εκτάσεις. 

Θεσμοθετούμε όντως τους δασικούς χάρτες. Αν -το επαναλαμβάνω αυτό- πρώτη ανάρτηση γίνει στους δασικούς χάρτες, δηλαδή τελειώνουμε πρωταρχικά το θέμα των δασικών χαρτών, τότε θα δούμε εάν το δημόσιο με τη συγκρότηση που έχει σήμερα μπορεί να υπερασπίσει. Αλλά πρώτα όμως να τελειώσουμε με αυτήν τη διαδικασία, για να μπορούμε να πούμε ότι θα βάλουμε κάποια αρχή. Αν, όμως, αναλογιστούμε ότι σήμερα το δημόσιο με τη συγκρότηση που έχει, δεν είναι δυνατόν. Εγώ σας λέω, ούτε επτά ούτε δέκα ούτε δεκαπέντε χρόνια δεν μπορεί, γιατί από την ώρα που θα καταργήσουμε το τεκμήριο, που προβλέπεται από το άρθρο 3, τότε μπορεί ένας ιδιώτης να πάει να δηλώσει ιδιοκτησία σε αμφισβητούμενη έκταση. Και εφόσον υπάρχει μία τέτοια συγκρότηση, καταλαβαίνετε ότι θα περάσει η περίοδος των επτά χρόνων και αυτομάτως χάνεται η περιουσία του δημοσίου. Επαναλαμβάνω σ'αυτό το θέμα ότι αν δεν προηγηθεί η σύνταξη των δασικών χαρτών οποιασδήποτε άλλης διαδικασίας, πάλι θα έχουμε πρόβλημα. 

ΠΡΟΕΔΡΕΥΩΝ (Νικόλαος Κατσαρός): Ο κ. Σπυριούνης έχει το λόγο. 

ΚΥΡΙΑΚΟΣ ΣΠΥΡΙΟΥΝΗΣ: Κύριε Πρόεδρε, για το άρθρο 3, παράγραφος 1, για τους ΟΤΑ, εξακολουθώ να διατηρώ και εγώ την επιφύλαξη για τη δυνατότητά τους να μπουν στο νέο σύστημα, όπως λειτουργούν τώρα και προβλέπεται να λειτουργήσουν με τον "ΚΑΠΟΔΙΣΤΡΙΑ" εντός της προσεχούς πενταετίας κλπ. 

Τι θα έλεγα; Μήπως κατ'αρχήν η μεταβίβαση της αρμοδιότητας είναι πολύ εύκολη με μία νομοθετική ρύθμιση που γίνεται και τώρα, έγινε χθες, θα γίνει και αύριο κλπ. Για να δώσουμε, δηλαδή, τη διάσταση της σοβαρότητας με την οποία πρέπει να περιβάλουμε το νέο σύστημα, για να έχει τη δημόσια πίστη που είναι όρος βασικός, πιστεύω ότι πρέπει να αποφύγουμε αυτές τις ταλαντευόμενες προοπτικές. Και είναι ταλαντευόμενη η προοπτική, να μπορεί ή να μην μπορεί. Το εξαλείφετε και τελειώνει η ιστορία. 

Για την παράγραφο 2 του άρθρου 4 θέλω να πω ότι όπως είναι το πνεύμα και το γράμμα της διάταξης, πιστεύω ότι θα πληρώνει ανταποδοτικά τέλη καθένας που υποβάλλει αίτηση για κτηματογραφικές εγγραφές. 'Ετσι πιστεύω εγώ, έτσι ερμηνεύω τη διάταξη. 

Για το τελευταίο άρθρο 5 της τοπικής αρμοδιότητας τουλάχιστον να κάνετε μία επισήμανση ότι οι εγγραφές θα γίνονται σε ένα κτηματολόγιο με απλή σημείωση ότι είναι γραμμένες στο κτηματολογικό γραφείο τάδε και όχι σε όλα. 

ΠΡΟΕΔΡΕΥΩΝ (Νικόλαος Κατσαρός): Ο κ. Παπαδημόπουλος έχει το λόγο. 

ΙΩΑΝΝΗΣ ΠΑΠΑΔΗΜΟΠΟΥΛΟΣ: Κύριε Πρόεδρε, παίρνω το λόγο γιατί ο κύριος Υπουργός δεν απάντησε σε κάποιες παρατηρήσεις που θεωρώ σημαντικές. 

Στο άρθρο 3 είπαμε ότι ο με πενταετή θητεία προσλαμβανόμενος προϊστάμενος του Κτηματολογικού Γραφείου είναι κάτι πολύ σοβαρό και δεν πρέπει να ανήκει στο ίδιο κείμενο με τα κτηματολογικά στοιχεία. 'Η να πάει σε άλλο άρθρο ή τουλάχιστον να αφιερώσουμε μία παράγραφο προς το τέλος που να λέει: "Τα παραπάνω γραφεία εποπτεύονται από το προσωπικό α', β', γ' και δ'." Μέσα στην ίδια πρόταση δεν πάει δεύτερο εδάφιο και μάλιστα όταν μιλάμε για κτηματολογικά στοιχεία. Είναι άσχετα εντελώς γιατί αφορά έμψυχο προσωπικό με άψυχα στοιχεία. 

Δεύτερον, ελέχθη από συνάδελφο της Νέας Δημοκρατίας, ότι πρέπει να μπαίνει και η ώρα πάνω στις αιτήσεις. Δεν είναι κακό, αλλά προειδοποιώ ότι στο άρθρο 3 λέμε πως τα βιβλία που τηρούνται είναι τα κάτωθι, μεταξύ των οποίων και το Ημερολόγιο. Μέχρι σήμερα είχαμε το Βιβλίο Εισαγωγής και μέσα σ' αυτό περνιόνταν όλες οι αιτήσεις. Αν βέβαια αφορούσε υποθήκη, πήγαινε στο βιβλίο υποθηκών. Αν επρόκειτο για κατάσχεση, στο βιβλίο Κατασχέσεων. Αν αφορούσε διεκδίκηση, στο βιβλίο Διεκδικήσεων. Τώρα, αυτό το βιβλίο φεύγει και έρχεται το ημερολόγιο. Αυτό είναι το καλύτερο στοιχείο για να διασφαλίσει τη δημόσια πίστη, γιατί μόλις πάει κάποιος και καταθέσει ένα έγγραφο το πρώτο βιβλίο που το φιλοξενεί είναι το ημερολόγιο. Ο προϊστάμενος μπορεί να μην έχει χρόνο την ώρα εκείνη και ενδεχομένως την εγγραφή να την κάνει την επομένη μέρα. Στο ημερολόγιο δεν γίνεται αυτό γιατί μόλις κατατεθεί το έγγραφο πρέπει να περασθεί. Για να ξεφύγουμε όμως περιττές διατυπώσεις, πρέπει να πούμε στο εδάφιο 4 ότι οι εγγραφές πρέπει να γίνονται αμέσως μόλις κατατεθούν. Αν πάω και πάρω π.χ. το νούμερο 1550 και έρθει κάποιος άλλος μετά από τρία λεπτά και φέρει ένα οποιοδήποτε έγγραφο θα έχει το νούμερο 1551. Εξυπακούεται ότι εγώ προηγούμαι από τον άλλον. 'Ομως, οι εγγραφές πρέπει να γίνονται αμέσως. 

ΠΡΟΕΔΡΕΥΩΝ (Νικόλαος Κατσαρός): Ο Υφυπουργός ΠΕ.ΧΩ.Δ.Ε. έχει το λόγο. 

ΘΕΟΔΩΡΟΣ ΚΟΛΙΟΠΑΝΟΣ (Υφυπουργός Περιβάλλοντος, Χωροταξίας και Δημοσιών 'Εργων): Σχετικά με το ν. 2190, ξέρετε, κύριοι, ότι είναι ο θεμελιώδης νόμος και μόνο αν κάποιος θέλει να τον τροποποιήσει ή να χρησιμοποιήσει άλλη διαδικασία μόνο τότε αναφέρεται. Σε διαφορετική περίπτωση είναι αυτονόητο ότι ισχύει πάντα ο ν. 2190. 

ΚΥΡΙΑΚΟΣ ΣΠΥΡΙΟΥΝΗΣ: Αυτό μας καλύπτει. 

ΘΕΟΔΩΡΟΣ ΚΟΛΙΟΠΑΝΟΣ (Υφυπουργός Περιβάλλοντος, Χωροταξίας και Δημοσίων 'Εργων): Είναι αυτονόητο διαφορετικά θα έπρεπε να αναφέρουμε κάθε φορά όλους τους προηγούμενους νόμους. Το άλλο θέμα έχει σχέση με τους ΟΤΑ. 

'Ισως απέτυχα να σας πείσω ότι οι όροι και οι προϋποθέσεις, τα προεδρικά διατάγματα που απαιτούνται, η συναίνεση τριών Υπουργείων, Δημόσιας Διοίκησης, Υ.ΠΕ.ΧΩ.Δ.Ε, Δικαιοσύνης είναι οι ασφαλιστικές δικλείδες που θα κανονίσουν εάν πράγματι ένας ΟΤΑ στο μέλλον -μπορεί να είναι ο Δημος Αθηναίων, μπορεί να είναι ένας μεγάλος δήμος- έχει τις προϋποθέσεις για να ανταποκριθεί σ' αυτό το πολύ σημαντικό 

  

 

  

Σελίδα 810 

έργο που λέγεται τήρηση Εθνικού Κτηματολογίου. Βέβαια, πρέπει να έχει και την υποδομή και όλες τις δυνατότητες. 

Συνεπώς, δεν νομίζω ότι χρειάζεται τόση ανησυχία. 'Αλλωστε και εσείς και εγώ προσβλέπουμε σε μια Τοπική Αυτοδιοίκηση που στο μέλλον θα έχει μεγαλύτερες δυνατότητες. Ενδεχομένως, να μην αποκτήσει ποτέ αυτήν τη δυνατότητα. Αυτό δεν σημαίνει ότι οπωσδήποτε θα τηρήσει Κτηματολόγιο. 

Για το τελευταίο που είπατε, κύριοι συνάδελφοι, θα καταγράφεται αμέσως και θα αναγράφεται η ώρα. Προβλέπεται αυτό. 

Ευχαριστώ, κύριε Πρόεδρε. 

ΓΕΩΡΓΙΟΣ ΤΡΥΦΩΝΙΔΗΣ: Κύριε Πρόεδρε, παρακαλώ το λόγο. Θέλω να κάνω μια ερώτηση. 

ΠΡΟΕΔΡΕΥΩΝ (Νικόλαος Κατσαρός): Ναι, αν είναι ερώτηση όμως, όχι ανεπτυγμένη τοποθέτηση, όπως γίνεται συνήθως!! 

ΓΕΩΡΓΙΟΣ ΤΡΥΦΩΝΙΔΗΣ: Σχετικά με τους ΟΤΑ, κύριε Υπουργέ -ρώτησα και στη πρωτολογία μου- οι υπάλληλοι των κτηματολογικών γραφείων των ΟΤΑ θα είναι υπάλληλοι των ΟΤΑ ή θα αναφέρονται στον ΟΚΧΕ; 

ΘΕΟΔΩΡΟΣ ΚΟΛΙΟΠΑΝΟΣ (Υφυπουργός Περιβάλλοντος, Χωροταξίας και Δημοσίων 'Εργων): Αν πληρούν τις προϋποθέσεις και μεταφερθεί η αρμοδιότητα στους ΟΤΑ, τότε πού θα ανήκουν; Στους ΟΤΑ; 

ΓΕΩΡΓΙΟΣ ΤΡΥΦΩΝΙΔΗΣ: Πώς θα επεμβαίνει ο ΟΚΧΕ σε υπαλλήλους των ΟΤΑ, κύριε Υπουργέ, με ποια αρμοδιότητα; 'Οταν το πολεοδομικό γραφείο σήμερα ανήκει στον ΟΤΑ, τι σημαίνει αυτό; Δεν είναι αντίστοιχο με αυτό που λέμε με το κτηματολογικό γραφείο; 

ΘΕΟΔΩΡΟΣ ΚΟΛΙΟΠΑΝΟΣ (Υφυπουργός Περιβάλλοντος, Χωροταξίας και Δημοσίων 'Εργων): Αν κρίναμε ότι ο Δήμος Αθηναίων έχει τη δυνατότητα να έχει πολεοδομικό γραφείο και μεταβιβάσαμε την αρμοδιότητα, αυτό σημαίνει ότι πράγματι εξασφαλίζει όλες τις προϋποθέσεις και τα εχέγγυα που απαιτούνται για να ασκήσει ένα τέτοιο ρόλο. 'Οταν κρίνουν τα Υπουργεία Δημόσιας Διοίκησης, Υ.ΠΕ.ΧΩ.Δ.Ε. και Δικαιοσύνης, ότι ένας δήμος έχει τη δυνατότητα να διατηρεί κτηματολογικό γραφείο, τότε οι υπάλληλοι αυτού του δήμου θα είναι προφανώς υπάλληλοι των ΟΤΑ. 

Ευχαριστώ, κύριε Πρόεδρε. 

ΚΥΡΙΑΚΟΣ ΣΠΥΡΙΟΥΝΗΣ: Με τήρηση των προδιαγραφών που υπάρχουν στο νομοσχέδιο. 

ΓΕΩΡΓΙΟΣ ΤΡΥΦΩΝΙΔΗΣ: Δεν υπάρχουν προδιαγραφές. 

ΠΡΟΕΔΡΕΥΩΝ (Νικόλαος Κατσαρός): Τελειώσατε; 

ΓΕΩΡΓΙΟΣ ΤΡΥΦΩΝΙΔΗΣ: 'Ενα λεπτό, κύριε Πρόεδρε. 

ΠΡΟΕΔΡΕΥΩΝ (Νικόλαος Κατσαρός): Ερώτηση είπαμε, κύριε Τρυφωνίδη. 

ΓΕΩΡΓΙΟΣ ΤΡΥΦΩΝΙΔΗΣ: Διευκρινιστική ερώτηση σ' αυτά που είπε ο κύριος Υπουργός. 

ΠΡΟΕΔΡΕΥΩΝ (Νικόλαος Κατσαρός): Υποερώτηση επομένως. 

Ρωτήστε, λοιπόν, αλλά γρήγορα. 

ΓΕΩΡΓΙΟΣ ΤΡΥΦΩΝΙΔΗΣ: Αυτοκαταργείται ο ΟΚΧΕ στη δεδομένη περιοχή γιατί οι υπάλληλοι αυτοί είναι υπάλληλοι του δήμου μιας μονάδος αυτοδιοίκησης που ηγείται αιρετό πρόσωπο. Μην τα συγχέετε με το πολεοδομικό γραφείο. Το πολεοδομικό γραφείο αναλαμβάνει μια διαδικασία κεντρικής διοίκησης που εκχωρείται έτσι. Εδώ μιλάμε για ένα ιδιαίτερο καθεστώς, το καθεστώς του Εθνικού Κτηματολογίου που άπτεται πολλών και μεγάλων συμφερόντων, που είναι πολύπλευρο, είναι νομικής φύσεως και αν δεν υπάρχει σωστή λειτουργία, δημιουργεί πάρα πολλά προβλήματα. 

ΘΕΟΔΩΡΟΣ ΚΟΛΙΟΠΑΝΟΣ (Υφυπουργός Περιβάλλοντος, Χωροταξίας και Δημοσίων 'Εργων): Κύριε Πρόεδρε, παρακαλώ το λόγο. 

ΠΡΟΕΔΡΕΥΩΝ (Νικόλαος Κατσαρός): Ορίστε, κύριε Υφυπουργέ, έχετε το λόγο, αλλά σύντομα παρακαλώ. 

ΘΕΟΔΩΡΟΣ ΚΟΛΙΟΠΑΝΟΣ (Υφυπουργός Περιβάλλοντος, Χωροταξίας και Δημοσίων 'Εργων): Απλά, θα πω στο συνάδελφο κ. Τρυφωνίδη, ότι την εποπτεία του ο ΟΚΧΕ δεν την εκχωρεί. Υπάρχει πάντα η εποπτεία του ΟΚΧΕ, όπως το Υπουργείο Δημοσίων 'Εργων έχει εποπτεία στο πολεοδομικά γραφεία που σήμερα ενδεχομένως ανήκουν σε ΟΤΑ. 

Ευχαριστώ, κύριε Πρόεδρε. 

ΝΙΚΟΛΑΟΣ ΓΚΑΤΖΗΣ: Κύριε Πρόεδρε, παρακαλώ το λόγο. 

ΠΡΟΕΔΡΕΥΩΝ (Νικόλαος Κατσαρός): Ορίστε, κύριε Γκατζή, έχετε το λόγο. 

ΝΙΚΟΛΑΟΣ ΓΚΑΤΖΗΣ: Κύριε Υπουργέ, εμείς δεν θα είχαμε καμία αντίρρηση αν ορισμένοι ΟΤΑ έπαιρναν υπό την ευθύνη τους ορισμένα κτηματολογικά γραφεία, όπως ειπώθηκε ο Δήμος της Αθήνας, του Βόλου κλπ. 

Το θέμα είναι ότι για να λειτουργήσει ένα κτηματολογικό γραφείο χρειάζεται οικονομική και επιστημονική στήριξη. Αυτά ποιος θα τα αναλάβει; Το οικονομικό μέρος ποιος θα το πληρώνει; Θα το πληρώνουν οι ΟΤΑ; Θα έχουμε δηλαδή πάλι μεταβιβάσεις αρμοδιοτήτων χωρίς πόρους; Για την "ταμπακέρα" γίνεται καυγάς. Αν πρόκειται τελικά και αυτά να περάσουν σε ανταποδοτικά τέλη στους δημότες και να τα φορτώσει με τη δεινητική φορολογία που προβλέπει ο ν. 2218 για τη Τοπική Αυτοδιοίκηση, τότε τι κάνουμε; 

Θα συνοδευτούν αυτά με πόρους ή θα πει το Υπουργείο "θα κάνουμε μια προγραμματική σύμβαση" και όπως έκανε με τους παιδικούς σταθμούς θα αναιρέσει την προγραμματική σύμβαση και θα πει "δεν θα πάμε στη βάση της αντιμετώπισης, αλλά στη βάση της δυνατότητας", και από 100% που ήταν τα έξοδα πληρώνει το 20%; 

Ποιος θα αναλάβει το οικονομικό κόστος, την επιστημονική και τεχνολογική στελέχωση των γραφείων αυτών; 

ΠΡΟΕΔΡΕΥΩΝ (Νικόλαος Κατσαρός): Ο κ. Αποστόλου έχει το λόγο. 

ΕΥΑΓΓΕΛΟΣ ΑΠΟΣΤΟΛΟΥ: Κύριε Πρόεδρε, αν αναφερθήκαμε στο θέμα των κτηματολογικών γραφείων από τους ΟΤΑ, είναι γιατί μετά από εκατόν πενήντα χρόνια ήλθαμε να αποκτήσουμε Κτηματολόγιο. Τουτέστιν, να έχουμε τις δυνατότητες να καθορίσουμε κάποια πολιτική χρήση γης. Αν αφήσουμε τώρα στους δημοτικούς άρχοντες ν' αρχίσει ο καθένας και να μπαίνει στη λογική να εφαρμόζει πολιτική προσωπική -όλοι ξέρουμε τι γίνεται- αυτομάτως υπονομεύουμε ένα έργο, που όλοι μας συμφωνήσαμε ότι πρέπει να γίνει. 

Αποσύρτε το και αφήστε το και μετά από χρόνια αν θέλουμε να φέρουμε κάποια τροπολογία σε κάποιο νομοσχέδιο. Από τώρα δημιουργούνται καταστάσεις. 

ΠΡΟΕΔΡΕΥΩΝ (Νικόλαος Κατσαρός): Ο κ. Κολιοπάνος έχει το λόγο. 

ΘΕΟΔΩΡΟΣ ΚΟΛΙΟΠΑΝΟΣ (Υφυπουργός Περιβάλλοντος, Χωροταξίας και Δημοσίων 'Εργων): Να επαναλάβω, κύριοι συνάδελφοι, ότι δεν θα κάνουν οι ΟΤΑ από αύριο Κτηματολόγιο, αλλά όταν θα έχουν τις προϋποθέσεις, όποτε και όποιοι ΟΤΑ θα έχουν τις προϋποθέσεις, προϋποθέσεις οι οποίες προβλέπονται από προεδρικά διατάγματα, τότε λέμε θα υπάρχει αυτή η δυνατότητα. Θα επαναλάβω αυτό που είπα προηγουμένως σε συνάδελφο, το παράδειγμα των πολεοδομικών γραφείων. Ούτε καν πολεοδομικά γραφεία δεν έχουν όλοι οι δήμοι στην Ελλάδα, γιατί δεν έχουν τη δυνατότητα, είτε αυτό αφορά σε στελέχωση σε προσωπικό είτε υλικοτεχνική υποδομή που δεν έχουν. Υπάρχουν πάρα πολλοί δήμοι -οι περισσότεροι στην Ελλάδα- που δεν έχουν τα πολεοδομικά γραφεία στην αρμοδιότητά τους. Απλά μια δυνατότητα δίνουμε για το μέλλον και μάλιστα υπό αυστηροτάτους όρους, πολύ αυστηρότερους από εκείνους που προβλέπονται από το σχετικό νόμο τον 2218 του 1994. 

ΕΥΑΓΓΕΛΟΣ ΜΕΪΜΑΡΑΚΗΣ: Για το θέμα της ώρας δεν είπατε. 

ΘΕΟΔΩΡΟΣ ΚΟΛΙΟΠΑΝΟΣ (Υφυπουργός Περιβάλλοντος, Χωροταξίας και Δημοσίων 'Εργων): Το είπα δύο φορές, θα αναγράφεται πάνω στην αίτηση. 

ΓΕΩΡΓΙΟΣ ΤΡΥΦΩΝΙΔΗΣ: Να χορηγείται αντίγραφο. 

ΠΡΟΕΔΡΕΥΩΝ (Νικόλαος Κατσαρός): Κηρύσσεται περαιωμένη η συζήτηση επί της ενότητας των άρθρων 1 έως και 5 και θα τεθούν σε ψηφοφορία ένα προς ένα. 

Ερωτάται το Σώμα: Γίνεται δεκτό το άρθρο 1, όπως τροποποιήθηκε από τον κύριο Υπουργό; 

ΠΟΛΛΟΙ ΒΟΥΛΕΥΤΕΣ: Δεκτό, δεκτό. 

  


 

  

Σελίδα 811 

ΝΙΚΟΛΑΟΣ ΓΚΑΤΖΗΣ: Κατά πλειοψηφία. 

ΠΡΟΕΔΡΕΥΩΝ (Νικόλαος Κατσαρός): Το άρθρο 1 έγινε δεκτό, όπως τροποποιήθηκε από τον κύριο Υπουργό κατά πλειοψηφία. 

Ερωτάται το Σώμα: Γίνεται δεκτό το άρθρο 2, ως έχει; 

ΠΟΛΛΟΙ ΒΟΥΛΕΥΤΕΣ: Δεκτό, δεκτό. 

ΝΙΚΟΛΑΟΣ ΓΚΑΤΖΗΣ: Κατά πλειοψηφία. 

ΠΡΟΕΔΡΕΥΩΝ (Νικόλαος Κατσαρός): Το άρθρο 2 έγινε δεκτό, ως έχει, κατά πλειοψηφία. 

Ερωτάται το Σώμα: Γίνεται δεκτό το άρθρο 3, όπως τροποποιήθηκε από τον κύριο Υπουργό; 

ΠΟΛΛΟΙ ΒΟΥΛΕΥΤΕΣ: Δεκτό, δεκτό. 

ΝΙΚΟΛΑΟΣ ΓΚΑΤΖΗΣ: Κατά πλειοψηφία. 

ΠΡΟΕΔΡΕΥΩΝ (Νικόλαος Κατσαρός): Το άρθρο 3 έγινε δεκτό, όπως τροποποιήθηκε από τον κύριο Υπουργό, κατά πλειοψηφία. 

Ερωτάται το Σώμα: Γίνεται δεκτό το άρθρο 4, ως έχει; 

ΠΟΛΛΟΙ ΒΟΥΛΕΥΤΕΣ: Δεκτό, δεκτό. 

ΝΙΚΟΛΑΟΣ ΓΚΑΤΖΗΣ: Κατά πλειοψηφία. 

ΠΡΟΕΔΡΕΥΩΝ (Νικόλαος Κατσαρός): Το άρθρο 4 έγινε δεκτό ως έχει, κατά πλειοψηφία. 

Ερωτάται το Σώμα: Γίνεται δεκτό το άρθρο 5 ως έχει; 

ΠΟΛΛΟΙ ΒΟΥΛΕΥΤΕΣ: Δεκτό, δεκτό. 

ΝΙΚΟΛΑΟΣ ΓΚΑΤΖΗΣ: Κατά πλειοψηφία. 

ΠΡΟΕΔΡΕΥΩΝ (Νικόλαος Κατσαρός): Το άρθρο 5 έγινε δεκτό ως έχει, κατά πλειοψηφία. 

Εισερχόμαστε στη συζήτηση της ενότητας των άρθρων 6 έως και 16. 

ΝΙΚΟΛΑΟΣ ΓΚΑΤΖΗΣ: Κύριε Πρόεδρε, είναι σοβαρά άρθρα. Είναι δύο η ώρα και πρέπει να τελειώσουμε. 

ΚΥΡΙΑΚΟΣ ΣΠΥΡΙΟΥΝΗΣ: Κύριε Πρόεδρε, να προβλεφθεί την Πέμπτη που ταξιδεύουμε για τις επαρχίες μας, να τελειώνουμε τρεις η ώρα. 

ΠΡΟΕΔΡΕΥΩΝ (Νικόλαος Κατσαρός): Λαμβάνονται υπόψη οι επιφυλάξεις που έχετε όλοι σας και σε δέκα λεπτά θα έχετε απάντηση. Θα ξεκινήσουμε όμως τη συζήτηση. 

ΓΕΩΡΓΙΟΣ ΤΡΥΦΩΝΙΔΗΣ: Κύριε Πρόεδρε, συμφωνώ με τον προλαλήσαντα συνάδελφο. Τα άρθρο 6 και 7 είναι η ψυχή του νομοσχεδίου και εγώ υπολογίζω ότι θα χρειαστώ τουλάχιστον μισή ώρα. Είναι σοβαρό το θέμα και το έθιξα και στην επί της αρχής συζήτηση. 

ΠΡΟΕΔΡΕΥΩΝ (Νικόλαος Κατσαρός): 'Εχουμε αποφασίσει για τις ενότητες. 

ΓΕΩΡΓΙΟΣ ΤΡΥΦΩΝΙΔΗΣ: Ναι. 'Οταν αρχίσαμε τη συζήτηση σήμερα, είπαμε τελικά ότι θα γίνει σε δύο μέρες, αλλά θα έχουμε άνεση χρόνου. Και επειδή προβλέπω ότι δεν θα έχουμε άνεση χρόνου και πάρα πολλοί συνάδελφοι πρέπει να φύγουν για την επαρχία, πιστεύω ότι δεν πρέπει ν' αρχίσουμε τώρα τη συζήτηση των άρθρων 6 έως 16. 

ΠΡΟΕΔΡΕΥΩΝ (Νικόλαος Κατσαρός): Εν πάση περιπτώσει, υπάρχει μια ομόφωνη απόφαση του Σώματος για τις ενότητες. 

'Οπως καταλαβαίνετε δεν είναι δυνατή αυτήν τη στιγμή η αλλαγή της απόφασης αυτής.'Οπως σας είπα, θα πάρετε απάντηση σε ένα τέταρτο. 

Εισερχόμαστε στη συζήτηση επί της ενότητας των άρθρων 6 έως 16. 

Η κ. Ζήση έχει το λόγο. 

ΡΟΔΟΥΛΑ ΖΗΣΗ: Κύριε Πρόεδρε, το δεύτερο κεφάλαιο που έχει σαν αντικείμενο τις εγγραφές στα κτηματολογικά βιβλία και αποτυπώνεται στις διατάξεις των άρθρων 6 έως 9, ξεκινά με τις ρυθμίσεις των πρώτων, των αρχικών εγγραφών σε αντιπαράθεση πάντα με αυτές που γίνονται μετά, στις οποίες οφείλεται και η μεγάλη σημασία που έχουν αυτές οι πρώτες αρχικές εγγραφές για την ασφαλή λειτουργία όλου του Κτηματολογίου. Δηλαδή, αποτελούν τη βάση πάνω στην οποία στηρίζεται κάθε εγγραφή επιγενόμενη. 

Η ασφάλεια αυτή επιτυγχάνεται με τη δημιουργία του αμάχητου τεκμήριου ορθότητας των πρώτων εγγραφών, για το οποίο ο κ. Γκατζής έχει τις αντιρρήσεις του που θα μας τις πει. Και βεβαίως, έχουμε την αντίθεση με τις επιγενόμενες, τις πρώτες εγγραφές, που δημιουργούν μαχητό τεκμήριο ορθότητας, το οποίο προστατεύει αυτό που λέγαμε, την αρχή της πίστης με τους συναλλασσόμενους, όπως βεβαίως αυτό προσδιορίζεται και στα άρθρα 8 και 13. 

Η χρήση του όρου αυτού γίνεται κατ' αντιπαράθεση του αμάχητου τεκμήριου προς το μαχητό του άρθρου 13. Υπάρχει μία αντιστοίχισή του δηλαδή ορολογική και όχι απόλυτα ακριβής στην αντιπαράθεση που γίνεται και ακούστηκε εδώ για το Κτηματολόγιο της Δωδεκανήσου. 

Αυτή η τομή που γίνεται σε αυτό το κεφάλαιο, στο άρθρο 6, κυρίως, είναι μια τομή ουσιαστικού δικαίου. Δηλαδή, δεν μπορεί να γίνει πριν την πάροδο ενός εύλογου χρόνου από τη στιγμή που γίνεται η καταχώρηση της πρώτης εγγραφής που επιτρέπει σε όποιον έχει ένομμο συμφέρον να ζητήσει και την παροχή δικαστικής προστασίας, που βεβαίως είναι συνταγματικό και αναφαίρετο δικαίωμα. Ο εύλογος αυτός χρόνος ορίζεται στην παράγραφο 2 του άρθρου 6 του σχεδίου νόμου, ότι είναι πέντε έτη από την πρώτη εγγραφή, εκτός και αν πρόκειται για κατοίκους του εξωτερικού ή εργαζόμενους στο εξωτερικό μόνιμα, για τους οποίους έχουμε ένα διαφορετικό χρόνο επτά ετών. 

'Ολα αυτά έχουν συζητηθεί, κρίθηκαν αναγκαία και διατυπώθηκαν έτσι μέσα από τη διερεύνηση όλων των συνταγματικών προβλημάτων που μπορεί να προκύπτουν, μέσα από έναν πολυεπιστημονικό και κοινωνικό διάλογο με την ακρίβεια βεβαίως της νομικής και πολιτικής κατάθεσης του συνόλου της πολιτικής ηγεσίας του Υπουργείου. Μετά από την εκπνοή αυτής της προθεσμίας, όπως αναφέρεται, ο πραγματικός δικαιούχος δεν μπορεί να ανατρέψει βεβαίως αυτό το καθεστώς.'Εχει όμως κάποιες αξιώσεις απόδοσης ή αποζημίωσης σύμφωνα με τις κοινές διατάξεις. 

Αυτό το περιεχόμενο των πρώτων εγγραφών στο άρθρο 6 στηρίζεται στους κτηματολογικούς πίνακες και στο περιεχόμενο που αυτοί περιλαμβάνουν, όπως είναι διαμορφωμένο, σύμφωνα με το τέλος της διαδικασίας που προβλεπόταν από το ν. 2308/95 δηλαδή, της διαδικασίας της κτηματογράφησης, που είναι η αναγκαία προδιαδικασία σαν νομοθέτημα, αλλά και σαν ουσιαστική διαδικασία για τη λειτουργία του Εθνικού Κτηματολογίου. 

Αυτά έχουν αναφερθεί στη συζήτηση επί της αρχής και προσδιορίζουν ακριβώς την αναγκαιότητα αυτής της ολοκλήρωσης των κτηματογραφήσεων. 

Στις παραγράφους 2 και 3 θεσπίζεται ενώπιον των πολιτικών δικαστηρίων η αναγνώριση του δικαιώματος που προσβάλλεται βεβαίως με την αρχική εγγραφή αν υπάρχει ανακρίβεια σ' αυτήν και την αντίστοιχη διόρθωσή της. 

Η διαδικασία αυτή έχει κίνηση μέσα σε ορισμένη προθεσμία που προβλέπει η διάταξη και υπάρχουν εδώ καποιες ρυθμίσεις και διατάξεις για τα δικαιώματα που εγγράφονται υπέρ του ενάγοντος στο κτηματολογικό φύλλο του δικαιούχου και του εναγόμενου βεβαίως. 

Η αγωγή έχει ισχυρισμούς, που έχει ο ενάγων, για τη διόρθωση αυτής της γενόμενης εγγραφής και υπάρχει μία διαδικασία κοινοποίησης στον προϊστάμενο του κτηματολογικού γραφείου με όλη αυτήν την ιεραρχία που έχουμε καταθέσει στα προηγούμενα άρθρα. 

Με το τελευταίο εδάφιο αυτής της παραγράφου 2 του άρθρου 6, δημιουργείται η προϋπόθεση, λαμβάνεται μία μέριμνα, ώστε μέσα στα πλαίσια των δυνατοτήτων που παρέχει ο Κώδικας της Πολιτικής Δικονομίας, να έχουμε επιτάχυνση της διαδικασίας για να μην υπάρχουν εκκρεμότητες μακρές στο Κτηματολόγιο. 

Βεβαίως, στο ίδιο άρθρο θεσπίζεται και δικονομική διάταξη για την παθητική νομιμοποίηση του δημοσίου, συναρτάται πάντα με αυτό που λέγαμε, με τις πράξεις του ουσιαστικού δικαίου και αναφέρεται και στις άλλες διατάξεις του παρόντος νομοσχεδίου. 

Υπάρχει βέβαια ένας συνδυασμός στο κεφάλαιο που συζητάμε από το άρθρο 6 μέχρι το άρθρο 9 για την οριστικοποίηση των πρώτων εγγραφών, για την εγγραφή στα βιβλία του κτηματολογίου για τον πραγματικό και αναστρέψιμο χαρακτήρα για τα αποτελέσματα που μπορούν οι διαδικασίες 

 

 

  

Σελίδα 812 

αυτές να φέρουν και που ανταποκρίνονται στις διατάξεις μιας ορθολογικής ιεράρχησης διαδικασίας που έχει το Κτηματολόγιο. 

Στο άρθρο 7, που θεωρούμε εδώ ότι ήταν και το σημείο αιχμής της συζήτησης που έγινε και στη Διαρκή Επιτροπή. Παρατηρούμε όλο το σύστημα δημοσιότητας που θεσπίζεται με αυτό το σχέδιο νόμου. Γιατί ακριβώς αφορά τη δομική βάση πάνω στην οποία θα έλεγα στηρίζεται κάθε μετέπειτα εγγραφή. 

Αυτό το αμάχητο κριτήριο που προβλέπεται για τις πρώτες και μόνο εγγραφές με την έννοια όπως έχουμε ήδη εκθέσει εδώ και στην Επιτροπή της αποσβεστικής προθεσμίας για την άσκηση των εμπράγματων αξιώσεων κατά του αναγραφόμενου στην πρώτη εγγραφή στοιχείου. 

Αυτά είναι θέματα με αυτές τις διατάξεις που διασφαλίζουν την ασφάλεια του Κτηματολογίου και βέβαια έχουμε συσχετισμούς και διαφορετικότητες και συγκρίσεις, με ό,τι αφορά στον κανονισμό του Κτηματολογίου στα Δωδεκάνησα. 

Εδώ υπάρχει ένα μεγάλο νομικό, αν θέλετε, πλαίσιο, το οποίο ανταποκρίνεται σε όλες αυτές τις διαδικασίες και κυρίως στην αρχή που αναφερθήκαμε στο άρθρο 2 της πίστης, της εμπιστοσύνης δηλαδή των συναλλασσομένων. 

Στο άρθρο 8, έχουμε τις διαθέσεις του δικαιώματος τις οποίες μπορεί να υλοποιήσει αυτός που φέρεται με την πρώτη εγγραφή ως δικαιούχος πριν από την οριστικοποίηση αυτής της πρώτης εγγραφής, παντα μέσα από αυτά που προβλέπει το άρθρο 6 για τον εύλογο χρόνο της διαδικασίας και της διεκδίκησης των δικαιωμάτων του. 

'Οπως ορίζεται ρητά και στο άρθρο 6, έχουμε τις δυνατότητες μετά την αμφισβήτηση της πρώτης εγγραφής που σημειώνεται στα κτηματολογικά γραφεία δημοσιότητας, ώστε οι αποφάσεις που θα παρθούν να παράγουν ένα δεδικασμένο και να στοιχειοθετούν τις περαιτέρω διαδικασίες και αποφάσεις. 

Στο άρθρο 9 έχουμε μια προσαρμογή όλης αυτής της νομοθετικής και πολιτικής σκέψης και φιλοσοφίας, σύμφωνα με τη δημόσια περιουσία, σύμφωνα με αυτό που λέει, ότι ό,τι δεν είναι καταγεγραμμένο, υπάρχει στο δημόσιο. Εδώ πρόκειται για ακίνητα που αφορούν το δημόσιο, αλλά το δημόσιο δεν έχει κάνει τις απαιτούμενες διαδικασίες και ενέργειες για να τα αποκτήσει αυτά τα ακίνητα. 

Θα αναφερθώ στις διατάξεις του τρίτου κεφαλαίου, στα άρθρα 10 και 13. 

Ευτυχώς, κύριοι συνάδελφοι, υπάρχει η αναλυτική και εξονυχιστική συζήτηση που κάναμε στην Επιτροπή τόσο με τους φορείς όσο και στις συνεδριάσεις τις δικές μας, οπότε εδώ πλέον θα αναφερθώ σε κάποια σημεία που είναι και ουσιαστικά και αποτυπώνουν και κάποιες φιλοσοφίες. 

Στις διατάξεις, λοιπόν, του τρίτου κεφαλαίου από τα άρθρα 10 και 13 φαίνονται όλες εκείνες οι ρυθμίσεις που αφορούν στο περιεχόμενο του κτηματολογικού βιβλίου και στα έννομα αποτελέσματα απ'αυτές τις κτηματολογικές εγγραφές. 

Επίσης, στο τρίτο κεφάλαιο έχουμε τον πυρήνα της ρύθμισης, που προσδιορίζει όλα αυτά που είπαμε πριν με κωδικούς, ακίνητα, νομική κατάσταση ακινήτου κλπ. Βεβαίως, και εδώ έχουμε πάλι τη θέσπιση του μαχητού, τεκμήριο της ορθότητας, της ακρίβειας δηλαδή, των επιγενόμενων της πρώτης κτηματολογικών εγγραφών. 

Υπάρχουν βεβαίως και ειδικές διατάξεις για τις κτηματολογικές εγγραφές, οι οποίες αναφέρονται και στο άρθρο 12. 

Στο άρθρο 10 προσδιορίζουμε το τι είναι κτηματολογικό βιβλίο, βάσει ποιων νομοθεσιών χρησιμοποιείται, ποια διατήρηση γίνεται εκεί για τη μηχανοργάνωση, την ηλεκτρονική αποτύπωση των εγγραφών και όλων αυτών των στοιχείων των τεχνικών, τεχνολογικών και νομικών -θα έλεγα- που χρειάζονται για να μπορέσουμε να έχουμε το πλήρες περιεχόμενο αυτού του κτηματολογικού βιβλίου. 

(Στο σημείο αυτό κτυπάει το κουδούνι λήξεως του χρόνου ομιλίας της κυρίας Βουλευτή) 

ΠΡΟΕΔΡΕΥΩΝ (Νικόλαος Κατσαρός): 'Εχετε και δευτερολογία, κυρία Ζήση. 

ΡΟΔΟΥΛΑ ΖΗΣΗ: Κύριε Πρόεδρε, υπάρχουν ακόμα έξι άρθρα, στα οποία θα πρέπει να κάνω τουλάχιστον μια μικρή αναφορά. 

ΠΡΟΕΔΡΕΥΩΝ (Νικόλαος Κατσαρός): Δυστυχώς, δεν μπορούμε να κάνουμε... 

ΡΟΔΟΥΛΑ ΖΗΣΗ: Δεν ξέρω αν έχετε την απάντηση από το Προεδρείο για το τι μέλλει γενέσθαι, γιατί θα πρέπει να το συνεχίσουμε... 

ΠΡΟΕΔΡΕΥΩΝ (Νικόλαος Κατσαρός): Θα έρθει εντός πέντε λεπτών ο κ. Κρητικός, ο οποίος θα σας δώσει την απάντηση. Εάν θέλετε, επιφυλαχθείτε να τα πείτε στη δευτερολογία σας. 

ΡΟΔΟΥΛΑ ΖΗΣΗ: Εάν δηλαδή στα δώδεκα λεπτά μπορούμε να αναφερθούμε σε 16 άρθρα, τουλάχιστον δίνοντας το στίγμα μιας νομικής και πολιτικής ορθολογικής τάξης που μπαίνει μέσα από τα άρθρα -γιατί πάνω σ'αυτά θα συζητήσουν οι συνάδελφοι- εγώ δεν έχω κανένα λόγο, μπορώ και στη δευτερολογία μου να συνεχίσω. 'Αρα, δηλαδή, κύριε Πρόεδρε, θα γίνει συζήτηση μέχρι το άρθρο 10; 

ΠΡΟΕΔΡΕΥΩΝ (Νικόλαος Κατσαρός): Η ενότητα αυτή είναι από το άρθρο 6 μέχρι το άρθρο 16. Εξοικονομήστε το χρόνο σας, ώστε να επαρκέσει για όλα τα άρθρα. 

ΡΟΔΟΥΛΑ ΖΗΣΗ: Απλώς θα αναφερθώ στο ότι στο τέταρτο κεφάλαιο που αφορά τα άρθρα 14 και 16 πάλι ρυθμίζουμε διαδικασίες των κτηματολογικών εγγραφών, οι οποίες αποτυπώνονται, με όλες τις παρατηρήσεις που έχουν κάνει οι συνάδελφοι και στην Επιτροπή και έχουν γίνει και κάποιες αναδιατυπώσεις που αφορούν και το άρθρο 6 και το άρθρο 7. Είναι κάποιες τροποποιήσεις, οι οποίες έχουν να κάνουν με τις παρατηρήσεις των συναδέλφων. 

Κύριε Πρόεδρε, επιφυλάσσομαι να πω τα υπόλοιπα στη δευτερολογία μου, για να μπορέσω να ανταποκριθώ στις απαιτήσεις αυτού του πάρα πολύ δυνατού νομοσχεδίου, το οποίο χρειάζεται και περισσότερο χρόνο και μεταλύτερη κατάθεση ψυχής. 

ΠΡΟΕΔΡΕΥΩΝ (Νικόλαος Κατσαρός): Κύριοι συνάδελφοι, έχω την τιμή να ανακοινώσω στο Σώμα ότι ο Αναπληρωτής Υπουργός Εξωτερικών και οι Υπουργοί Εσωτερικών, Δημόσιας Διοίκησης και Αποκέντρωσης, Εθνικής 'Αμυνας, Εθνικής Οικονομίας και Οικονομικών, Ανάπτυξης, Γεωργίας, Δικαιοσύνης, Δημόσιας Τάξης, Μεταφορών και Επικοινωνιών και Τύπου και Μέσων Μαζικής Ενημέρωσης, κατέθεσαν σχέδιο νόμου: "Κύρωση του Πρωτοκόλλου το οποίο τροποποιεί τα άρθρα 40, 41 και 65 της Σύμβασης Εφαρμογής της Συμφωνίας του Σένγκεν της 19ης Ιουνίου 1990". 

Παραπέμπεται στην αρμόδια Διαρκή Επιτροπή. 

Ο εισηγητής της Νέας Δημοκρατίας κ. Τρυφωνίδης έχει το λόγο. 

ΝΙΚΟΛΑΟΣ ΓΚΑΤΖΗΣ: Δεν μας απαντήσατε, κύριε Πρόεδρε, για το 

πεντάλεπτο. 

ΠΡΟΕΔΡΕΥΩΝ (Νικόλαος Κατσαρός): Δεν με παρακολουθείτε, κύριε Γκατζή. Είπα από ποιον θα πάρετε την απάντηση. Θα έλθει ο κ. Κρητικός, ο οποίος συνεννοήθηκε με τον κύριο Πρόεδρο και θα σας δώσει απάντηση. 

Ορίστε, κύριε Τρυφωνίδη. 

ΓΕΩΡΓΙΟΣ ΤΡΥΦΩΝΙΔΗΣ: Κύριε Πρόεδρε, μετά την αποδοχή της διαδικασίας των δύο ημερών, συνεφωνήθη οι εισηγητές, τουλάχιστον, να έχουν περισσότερο χρόνο, γιατί όπως είδατε, ενώ η κ. Ροδούλα Ζήση έχει τον Υπουργό να την συμπληρώνει εγώ σαν Αξιωματική Αντιπολίτευση πρέπει να μιλήσω μόνος μου και γι' αυτό ζητάω περισσότερο χρόνο. 

ΠΡΟΕΔΡΕΥΩΝ (Νικόλαος Κατσαρός): Μόνος, αλλά λέων! 

ΡΟΔΟΥΛΑ ΖΗΣΗ: Σαν Βουλευτής δεν έχω βοήθεια. 

ΓΕΩΡΓΙΟΣ ΤΡΥΦΩΝΙΔΗΣ: Σαν Βουλευτής, ναι. 

Κυρία και κύριοι συνάδελφοι, θα αναφερθώ στο άρθρο 6, που αφορά τις πρώτες εγγραφές και την προθεσμία αμφισβήτησης. 

Εδώ το όλο θέμα συνδέεται με ένα σοβαρότατο ζήτημα, και δημιουργείται αντισυνταγματικό ζήτημα σε αυτόν το νόμο, γιατί όπως θα αναλύσω παρακάτω -και θα παρακαλέσω την προσοχή του κυρίου Υπουργού- ένα συντριπτικό μέρος του 

 

 

  

Σελίδα 813 

ελληνικού λαού εμποδίζεται ουσιαστικά στο να συμμετάσχει στη διαδικασία του Εθνικού Κτηματολογίου, με συνδυασμένη εφαρμογή του ν. 2308/95, των αποφάσεων του ΟΚΧΕ και του συζητουμένου νομοσχεδίου. 

(Στο σημείο αυτό την Προεδρική 'Εδρα καταλαμβάνει ο Α' Αντιπρόεδρος της Βουλής κ. ΠΑΝΑΓΙΩΤΗΣ Ν. ΚΡΗΤΙΚΟΣ) 

Θα γίνω πιο σαφής, αναφέρομαι σε 'Ελληνες πολίτες, συμπατριώτες μας, οι οποίοι είναι κύριοι γης, ακινήτων γενικότερα και στερούνται εγγράφων τίτλων. Σε όλους αυτούς απαγορεύεται να συμμετάσχουν στη διαδικασία και θα σας αναλύσω πως. Εάν αυτό συμβαίνει, δηλαδή τους εμποδίζετε στη διαδικασία, καταλαβαίνετε ότι θίγετε τα συνταγματικά τους δικαιώματα και γι'αυτό ο συνδυασμός ν. 2308/95, αποφάσεων ΟΚΧΕ και το παρόν νομοσχέδιο, όπως ανέφερα, καθίσταται αντισυνταγματικό. 

'Οπως ξέρετε υπάρχουν πάρα πολλοί που έχουν περιουσίες από "πάππου προς πάππου", αδέλφια, που μοίρασαν την περιουσία μεταξύ τους, δια λόγου, περιπτώσεις έκτακτης χρησικτησίας -όταν νέμεται κάποιος πάνω από είκοσι χρόνια τη γή του- και ακόμη υπάρχουν πάρα πολλοί συμπολίτες μας, όπως σας ανέφερα και με την τροπολογία την οποία κατέθεσα, σε δέκα τέσσερις νομούς της χώρας, στους οποίους τα αρχεία στα υποθηκοφυλακεία, συμβολαιογραφεία -που συστεγαζόταν τότε- καταστράφηκαν αιτία πολέμου κατά τη Βουλγαρική ή τη Γερμανική κατοχή ή τον εμφύλιο. 

'Ολοι αυτοί που στερούνται εγγράφων τίτλων παρεμποδίζονται στο να συμμετάσχουν στη διαδικασία του Εθνικού Κτηματολογίου και να ασκήσουν τα συνταγματικά και εκ του νόμου προστατευόμενα εμπράγματα δικαιώματά τους. 

'Ερχομαι στο πως γίνεται αυτό. Θα μου επιτρέψετε κατ'αρχάς να κάνω μία ανάλυση την οποία πιστεύω ότι όλοι θα αποδεχθούν. 

Στην παράγραφο 1, του άρθρου 2, του ν. 2308/95, ορίζεται συγκεκριμένα ότι η δήλωση γίνεται σε ειδικό έντυπο, το περιεχόμενο του οποίου καθορίζεται με απόφαση του ΟΚΧΕ, με μνεία των εγγράφων -υπογραμμίζω τη λέξη- που συνυποβάλλονται. 

Στην παράγραφο 1 του άρθρου 3 του ν.2308/95 ορίζεται ότι για τη σύνταξη των προσωρινών κτηματολογικών διαγραμμάτων και πινάκων τίθενται ως βάση τα τοπογραφικά υπόβαθρα, οι κατά το άρθρο 2 δηλώσεις, οι συνυποβαλλόμενοι τίτλοι κλπ.. 

Στην παράγραφο α'7 της εισηγητικής έκθεσης του ν.2308/95 στη σελίδα 2 αυτής ορίζεται ότι οι δικαιούχοι των εγγραπτέων στα κτηματολογικά βιβλία δικαιωμάτων καλούνται να υποβάλουν δηλώσεις των δικαιωμάτων συνυποβάλλοντες και τον τίτλο κτήσεως. 'Οπως προκύπτει από τα πρακτικά συνεδριάσεως του ΟΚΧΕ -υπ' αριθμ. 125/27.6.95- το διοικητικό συμβούλιο του ως άνω οργανισμού με την ως άνω απόφαση απεφάσισε την έγκριση πρώτον, του περιεχομένου και δεύτερον, της μορφής των εντύπων δηλώσεων εμπραγμάτων δικαιωμάτων στα ακίνητα και καθόρισε ότι τα συνυποβαλλόμενα με τη δήλωση έγγραφα είναι ο συστατικός του εγγραπτέου δικαιώματος τίτλος και το πιστοποιητικό μεταγραφής του. 

Πουθενά δεν αναφέρεται π.χ. η περίπτωση εκτάκτου χρησικτησίας, που στερείται, ως γνωστόν, εγγράφου τίτλου. 

Πιστεύω ότι δεν θα αμφισβητήσει κανένας ότι υπάρχει έκτακτη χρησικτησία ως νόμιμος τίτλος. Την προηγούμενη φορά σας είχα καταθέσει ένα άρθρο του Προέδρου του Δικηγορικού Συλλόγου Θεσσαλονίκης. Τώρα μπορώ να σας καταθέσω ακόμη και από το "ΝΟΜΙΚΟ ΒΗΜΑ" ένα άρθρο του καθηγητού κ. Δεληγιάννη ομότιμου καθηγητού του Πανεπιστημίου της Θεσσαλονίκης, όπου πράγματι η έκτακτη χρησικτησία αποτελεί τίτλο. Και όταν λέμε αποτελεί τίτλο πριν ακόμη αποκτήσει τα στοιχεία που θα τον καταστήσουν ικανό να μεταγραφεί. 

(Στο σημείο αυτό ο Βουλευτής κ. Γεώργιος Τρυφωνίδης καταθέτει για τα Πρακτικά το προαναφερθέν άρθρο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής) 

ΘΕΟΔΩΡΟΣ ΚΟΛΙΟΠΑΝΟΣ (Υφυπουργός Περιβάλλοντος, Χωροταξίας και Δημοσίων 'Εργων): Ποιος το αρνήθηκε αυτό; 

ΓΕΩΡΓΙΟΣ ΤΡΥΦΩΝΙΔΗΣ: Το αρνείστε εσείς και θα σας αναφέρω -και το καταθέτω και στα Πρακτικά- έγγραφο του Υπουργείου Περιβάλλοντος, που μιλάει για το Εθνικό Κτηματολόγιο και αναφέρεται σε αυτήν την πράξη του ΟΚΧΕ που σας προανέφερα. 

(Στο σημείο αυτό ο Βουλευτής κ. Γεώργιος Τρυφωνίδης καταθέτει για τα Πρακτικά το προαναφερθέν έγγραφο, το οποίο βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής) 

'Εχω εδώ τα αποσπάσματα του πρακτικού 125 και θα τα καταθέσω, αφού πρώτα σας διαβάσω κάτι για να δείτε τον αποκλεισμό τον οποίο κάνετε. Εκεί λοιπόν αποφασίζεται ποια είναι τα συνυποβαλλόμενα μαζί με τα ως άνω έντυπα δήλωσης, έγγραφα. Αυτά είναι: Ο συστατικός του εγγραπτέου δικαιώματος τίτλος (συμβολαιογραφικό έγγραφο, δικαστική απόφαση κλπ.) και το πιστοποιητικό μεταγγραφής. 

Πάμε στο πρότυπο της δήλωσης την οποία δώσατε στον ελληνικό λαό. Εκεί αναφέρεται στις οδηγίες πως θα συμπληρωθεί ο τίτλος κτήσεως. Αναγράφεται το είδος του τίτλου που αφορά το εγγραπτέο δικαίωμα (συμβολαιογραφικό έγγραφο, δικαστική απόφαση, διοικητική πράξη). Δηλ. θέλετε οπωσδήποτε έγγραφο τίτλο. Αναφέρεται παρακάτω η αιτία κτήσης. Πουθενά δεν αναφέρεται η έκτακτη χρησικτησία ως αιτία κτήσεως δε εν συνεχεία αναγράφονται ο συμβολαιογράφος και η αρχή που εξέδωσε τον τίτλο κτήσεως. 

(Στο σημείο αυτό ο Βουλευτής κ. Γεώργιος Τρυφωνίδης καταθέτει για τα Πρακτικά το προαναφερθέν απόσπασμα πρακτικών του ΟΚΧΕ, μαζί με αντίγραφο των εγγράφων οδηγιών του ΟΚΧΕ για τη συμπλήρωση των δηλώσεων τα οποία βρίσκοται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής) 

νΠουθενά δεν δίνετε τη δυνατότητα σε ένα έχοντα τίτλο εξ εκτάκτου χρησικτησίας, δηλαδή να έχουν περάσει τα είκοσι χρόνια... 

ΘΕΟΔΩΡΟΣ ΚΟΛΙΟΠΑΝΟΣ (Υφυπουργός Περιβάλλοντος, Χωροταξίας και Δημοσίων 'Εργων): Η έκτακτη χρησικτησία είναι τίτλος δεν είναι έγγραφο. 

ΓΕΩΡΓΙΟΣ ΤΡΥΦΩΝΙΔΗΣ: 'Οχι, είναι τίτλος, κύριε Υπουργέ. Αν περάσουν είκοσι χρόνια αποτελεί τίτλο. Και εδώ μπορώ να επικαλεστώ νόμο της Βουλής που ψηφίσαμε το 1995 που ρητά μνημονεύεται... 

ΘΕΟΔΩΡΟΣ ΣΤΑΘΗΣ: Είναι αυτοί που καταπατούν τη δημόσια γη. 

ΓΕΩΡΓΙΟΣ ΤΡΥΦΩΝΙΔΗΣ: Μισό λεπτό, κύριε συνάδελφε. 

'Εχω εδώ τα Πρακτικά της Βουλής και αναφέρομαι στο ν. 2298/95 -θα τα καταθέσω να τα δείτε- που λέει τα εξής για την έκτακτη χρησικτησία: "Στην περίπτωση αυτή" -δηλαδή της εκτάκτου χρησικτησίας- "το εμπράγματο δικαίωμα (κυριότητα κλπ.) αποκτάται με τη συμπλήρωση του χρόνου της χρησικτησίας και όχι από τη μεταγραφή της δικαστικής αποφάσεως." 

(Στο σημείο αυτό ο Βουλευτής κ. Γεώργιος Τρυφωνίδης καταθέτει για τα Πρακτικά τη διάταξη του προαναφερθέντος νόμου, η οποία βρίσκεται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής) 

Δηλαδή νομικά κάποιος έχει χρησικτησία, αφού περάσουν είκοσι χρόνια. Σ' αυτόν, λοιπόν, που έχει τίτλο κυριότητας, δεν του δίνετε το δικαίωμα να συμμετάσχει και να κάνει πρώτη εγγραφή. Και αφού δεν του δίνετε δικαίωμα να κάνει πρώτη εγγραφή, τότε από εκεί και πέρα, τον εμποδίζετε να συμμετάσχει στην όλη διαδικασία. Γιατί αν υποβάλλει στην επιτροπή τα δικαιολογητικά, εκεί του λένε θέλουμε τίτλους. Και όταν λένε τίτλους εννοούν έγγραφους τίτλους. 

Κύριε Υπουργέ, το θέμα είναι σοβαρό. Αφορά περιουσίες τρισεκατομμυρίων, αφορά εκατοντάδες χιλιάδες Ελλήνων πολιτών, γι' αυτό ζήτησα και περισσότερο χρόνο. Εδώ στη Βουλή περιμέναμε εκατόν εβδομήντα χρόνια να αποκτήσουμε Εθνικό Κτηματολόγιο και τώρα που μπορούμε να ρυθμίσουμε διατάξεις που θα το κάνουν να προχωρήσει μέσα στην 

  

 

  

Σελίδα 814 

ελληνική κοινωνία και να εφαρμοσθεί, μας βάζετε τη λογοκρισία του χρόνου. 

Ευχαριστώ τον κύριο Πρόεδρο για την ανοχή που μου δείχνει. 

ΠΡΟΕΔΡΕΥΩΝ (Παναγιώτης Ν. Κρητικός):'Οσο θέλετε. 

ΓΕΩΡΓΙΟΣ ΤΡΥΦΩΝΙΔΗΣ:Ευχαριστώ, κύριε Πρόεδρε, ειλικρινά και το ευχαριστώ δεν είναι τυπικό. 

ΠΡΟΕΔΡΕΥΩΝ (Παναγιώτης Ν. Κρητικός): Παραβιάζεται ο Κανονισμός έτσι, αλλά εάν θέλετε χρόνο να μιλήσετε, θα τον έχετε μέσα σε λογικά πλαίσια. 

ΓΕΩΡΓΙΟΣ ΤΡΥΦΩΝΙΔΗΣ: Περαιτέρω, όπως προκύπτει από τις εκδοθείσες από τον ΟΚΧΕ εγγράφως οδηγίες για τη συμπλήρωση της άνω δηλώσεως, ουδαμού αναφέρεται περί εκτάκτου χρησικτησίας, όπως σας ανέφερα προηγουμένως, η δε έκακτος χρησικτησία αντιμετωπίζεται, ως μη νόμιμος τίτλος και ως μη νόμιμος αιτία κτήσεως εμπραγμάτου δικαιώματος, του νομίμου τίτλου περιοριζομένου, βάσει των ως άνω εγγράφων οδηγιών του ΟΚΧΕ εις συμβολαιογραφικόν έγγραφο, δικαστική απόφαση και διοικητική πράξη, όπως προανέφερα της ως ανω αντιμετωπίσεως, ερχόμενης σε πλήρη αντίθεση με τις διατάξεις τόσο του Αστικού Κώδικα (άρθρο 1045), όσο και του Συντάγματος (άρθρο 17), γεγονός το οποίο προεξοφλεί εκ του ασφαλούς την αρνητικήν απορριπτικήν μεταχείρισην της οποίας θα τύχουν όλες οι δηλώσεις, οι οποίες αναφέρουν την έκτακτη χρησικτησία, ως τίτλο ή ως αιτία κτήσεως του ως άνω δικαιώματος. 

Πάμε τώρα στις διατάξεις ενστάσεων και αγωγών που αναφέρονται στα άρθρα του νομοσχεδίου και που βλέπουμε, ότι ένας έχοντας έκτακτη χρησικτησία δεν μπορεί να κάνει χρήση αυτών των διατάξεων. Γιατί; Το νομοσχέδιό μας δεν είναι κτηματοκεντρικό. Είναι εγγραφοκεντρικό. Και εδώ είναι η μεγάλη διαφορά με το Κτηματολόγιο της Δωδεκανήσου. Το Κτηματολόγιο της Δωδεκανήσου, το οποίο εν πολλοίς παινεύετε -και έγιναν δεν ξέρω πόσα συνέδρια στη Ρόδο και ξοδεύτηκαν εκατομμύρια σε ξενοδοχεία για να γίνει μία επεξεργασία και προβολή του- δεν το χρησιμοποιείτε στο εξης απλό πράγμα: Στο ότι αυτοί που δεν γράφονται με την έκτακτη χρησικτησία, δεν έχουν δικαίωμα να παρέμβουν, γιατί θεωρείτε βασική προϋπόθεση την πρώτη εγγραφή που δεν γίνεται. 

Τι λέει το Κτηματολόγιο της Δωδεκανήσου, κυρίες και κύριοι συνάδελφοι στο άρθρο 27; Στο άρθρο 27 αναφέρεται στο ακίνητο, το οποίο είναι αποτυπωμένο στους κτηματολογικούς πίνακες. Δηλαδή αν ένα ακίνητο είναι στο κτηματολογικό πίνακα, αυτομάτως δημιουργεί το δικαίωμα σε οποιονδήποτε να ασκήσει τα έννομα δικαιώματά του, με βάση αυτήν την εγγραφή, ότι γι' αυτό το τοπογραφικό σ' αυτό το ακίνητο εγώ έχω δικαιώματα. 

Θα σας διαβάσω κατά λέξη, όπως αναφέρεται στον κτηματολογικό κανονισμό Δωδεκανήσου. Είναι μεταφρασμένο κυβερνητικό διάταγμα, και δη το υπ' αρ. 132 της 1ης Σεπτεμβρίου του 1929 (Κτηματολογικός Κανονισμός). Στο άρθρο λοιπόν 27 -και θα το καταθέσω στα Πρακτικά- λέει: Διαρκούσης της καθορισμένης δια τη δημοσίευση του πρώτου καταλόγου προθεσμίας (αυτό που λέμε και εμείς με άλλα λόγια) πάς τις δύναται να υποβάλλει ένσταση στο κτηματολογικό γραφείο δια ακίνητον περιληφθέν στην υπό κτηματογράφηση περιοχή. Συνεπώς το δικαίωμα ενστάσεως δεν στηρίζεται στο εάν υπάρχει εγγραφή αλλά είναι ανεξάρτητο απ' αυτή. Στο δικό σας όμως σύστημα όταν δεν έχουμε εγγραφή δεν μπορούμε να υποβάλλουμε ένσταση. Γιατί δεν εφαρμόζετε αυτά που ισχύουν στη Δωδεκάνησο, όπου έχουν την πείρα ετών. 

Το καταθέτω στα Πρακτικά. 

(Στο σημείο αυτό ο Βουλευτής κ. Γεώργιος Τρυφωνίδης καταθέτει για τα Πρακτικά τα προαναφερθέντα έγγραφα τα οποία βρίσκονται στο αρχείο του Τμήματος Γραμματείας της Διεύθυνσης Στενογραφίας και Πρακτικών της Βουλής). 

Πιστεύω ότι θα πρέπει να γίνει μία αλλαγή. 

Επιπλέον θα ήθελα να επισημάνω ότι σύμφωνα με την παρ. 4 του άρθρου 4 του ν. 2308/95 παραχωρείται δικαίωμα ένστασης κατά της εγγραφής στους κτηματολογικούς πίνακες. Ομοίως στην παρ. 3 του άρθορυ 7 του υπό ψήφιση νομοσχεδίου οι πρώτες εγγραφές οριστικοποιούνται μόλις καταστεί αμετάκλητος η δικαστική απόφαση. 

Βάσει των ανωτέρω είναι πρόδηλο ότι αυτοί που εδράζουν το δικαίωμα κυριότητος επί της εκτάκτου χρησικτησίας θα αντιμετωπίσουν προβλήματα με κατάληξη την μη εγγραφή των δικαιωμάτων τους διότι: α) Η δήλωσή τους περί κυριότητος λόγω εκτάκτου χρησικτησίας θα απορριφθεί και δεν θα εγγραφούν ως δικαιούχοι στους πίνακες β) Και η έντασή τους στην επιτροπή αλλά και μετέπειτα η αγωγή εις τα δικαστήρια θα απορριφθούν εκ του ασφαλούς, γιατί θα ελλείπει η αρχική εγγραφή, την οποία εσείς ανάγετε ως αναγκαία προϋπόθεση για την υποβολή τους. 

Καταλαβαίνετε λοιπόν ότι εφ' όσον εισάγετε εγγραφοκεντρικό σύστημα και όχι κτηματογραφικό όπως έπρεπε να είναι, αποκλείεται κατ' ουσία και η ένσταση και η αγωγή, αποκλείονται τα πάντα. 

Με άλλα λόγια, ο ν. 2308/95 όσο και το υπό ψήφιση νομοσχέδιο εξαρτούν κατ' απαράδεκτο και παράνομο τρόπο το παραδεκτό των ως άνω ενστάσεων που υποβάλλονται και των ως άνω αγωγών που εγείρονται από την ύπαρξη ή μη εγγραφής στους κτηματολογικούς καταλόγους, την οποία εγγραφή ανάγουν όλως αυθαιρέτως και παρανόμως εις προϋπόθεσιν για την υποβολή ενστάσεων και για την έγερση αγωγής. Καταλαβαίνετε, λοιπόν, ότι εδώ θίγεται ένα καίριο συνταγματικό δικαίωμα που έχουν οι 'Ελληνες πολίτες, δηλαδή την αρχή της διοικητικής και δικαστικής προστασίας. Πώς κύριε εσύ δεν μου δίνεις τη δυνατότητα να διεκδικήσω τα δικαιώματά μου; Εδώ πρέπει να γίνει μεγάλη αλλαγή. Γιατί οι ως άνω ενστάσεις και οι αγωγές θα κρίνονται εκ προοιμίου απαράδεκτες. Και πριν συζητηθούν επί της ουσίας θα απορρίπτονται και υπό της επιτροπής αλλά και από τα αρμόδια δικαστήρια. Γιατί δεν θα υφίσταται η εκ του νόμου προβλεπόμενη εγγραφή. 'Αρα ούτε το νομικό σύστημα θα μπορεί να επεμβεί επί της ουσίας των υποθέσεων γιατί θα απορρίπτονται ως απαράδεκτες. Υπάρχει λύση; Υπάρχει. 'Η θα πάμε στη διατύπωση εδώ της Δωδεκανήσου, του άρθρου 27 του κανονισμού Δωδεκανήσου ή θα τροποποιήσουμε το νόμο και θα λέμε ότι καθένας δύναται να υποβάλει ένσταση ακόμη και κατά της μη εγγραφής στους κτηματολογικούς πίνακας. Θέλει, λοιπόν, τροποποίηση ο νόμος ώστε κάποιος να μπορεί να παρεμβαίνει στην όλη διαδικασία, και όχι να αποκλείεται. 

'Εκανα αυτήν την ανάλυση και πιστεύω ότι επειδή εσείς είσθε ειδικότεροι εμού έχετε ήδη συλλάβει το κενό και το πρόβλημα το οποίο δημιουργείται. Θα πρέπει να το δούμε και να το αντιμετωπίσουμε με την αντίστοιχη σοβαρότητα και όχι να αφήσουμε αυτό το προβληματικό εγγραφοκεντρικό σύστημα. 

Θα πάω στο άρθρο 6 παράγραφος 3. Λέτε ότι η αγωγή της παραγράφου 2 όταν αφορά σε ακίνητο "αγνώστου ιδιοκτήτη" (κατά την έννοια της παραγράφου 1 του άρθρου 9), απευθύνεται υποχρεωτικά κατά του ελληνικού δημοσίου. Οποία αυθαιρεσία! Πώς ένα ακίνητο το οποίο δεν έχει δηλωθεί από κάποιον προεξοφλείται εκ προοιμίου ότι είναι του ελληνικού δημοσίου; 

Μ' αυτόν τον τρόπο, με τη διατύπωση που έχετε εδώ, όταν ο πολίτης θέλει να στραφεί (μέσω των δικαστηρίων) εναντίον κάποιου άλλου πολίτη θα πρέπει να στραφεί εναντίον του ελληνικού δημοσίου και όχι εναντίον του άλλου πολίτη. Δηλαδή εδώ έχουμε ετσιθελικά τρία πρόσωπα. Τους δύο πολίτες που έχουν πραγματική σχέση ας πούμε χρησιδεσπόσαντος και νυν κυρίου, κατά του πρώην κυρίου και πέραν αυτών και το Δημόσιο. Γιατί πρέπει να σας πω για την έκτακτη χρησικτησία αναφέρομαι αποκλειστικά και μόνο σε χρησικτησίες μεταξύ ιδιωτών και όχι μεταξύ ιδιωτών και δημοσίου. 

Λοιπόν σ' αυτήν τη μεταξύ ιδιωτών σχέση και διαδικασία βάζετε από το παράθυρο το Δημόσιο και είναι ο ένας πολίτης υποχρεωμένος να στραφεί κατά του ελληνικού δημοσίου, το οποίο δια της διατάξεως υποκαθιστά τον άλλο πολίτη, αν είναι ποτέ δυνατόν; 



 

  

Σελίδα 815 

Κύριε Υπουργέ, θα μπορούσα να προχωρήσω και στα υπόλοιπα άρθρα, αλλά όπως καταλαβαίνετε έχω θέσει ένα πάρα πολύ σοβαρό θέμα. 

Θεωρώ ότι την τροπολογία την οποία φέρατε για το άρθρο 7, δεν θα έπρεπε να την φέρετε. 

(Στο σημείο αυτό κτυπάει το κουδούνι λήξεως του χρόνου ομιλίας του κυρίου Βουλευτή) 

'Εχω το πρώτο κείμενο, που συζητήσαμε στην Επιτροπή και θέλω την προσοχή σας. 'Αρθρο 7, παράγραφος 2: "Μετά την απόδοση αυτουσίως του ακινήτου στο οποίο αφορά η ανακριβής πρώτη εγγραφή κατά τις διατάξεις του αδικαιολόγητου πλουτισμού, καθώς επίσης αποκατάσταση της προηγούμενης καταστάσης κατά το άρθρο 297 κλπ, σε περίπτωση αξίωσης αποζημίωσης αποκλείεται εκτός αν..." Γιατί βάζουμε αυτό το διαζευτικό "αν"; Γιατί δημιουργούμε ένα παράθυρο; Το κείμενο αυτό το έχετε αναδιατυπώσει με μια από τις τροπολογίες που δυστυχώς μας φέρατε πριν από μία ώρα και δεν έχουμε ούτε το χρόνο ούτε όλους τους κώδικες μαζί μας για να την ελέγξουμε. Θεωρώ ότι αυτό δεν βοηθάει τη διαδικασία μας. Θεωρώ ότι είναι απαράδεκτο να επιτρέπεται από το παράθυρο να ανατρέπεται ουσία αυτή η πρώτη εγγραφή η οποία θα έχει ήδη καταστεί οριστική. Οπωσδήποτε θα πρέπει να υπάρχει η δυνατότητα οικονομικής αποζημιώσεως, αλλά δεν μπορεί να γίνονται τέτοιου είδους αλλαγές. 

(Στο σημείο αυτό κτυπάει ξανά το κουδούνι λήξεως του χρόνου ομιλίας του κυρίου Βουλευτή) 

ΠΡΟΕΔΡΕΥΩΝ (Παναγιώτης Ν. Κρητικός): Πήγατε στο διπλάσιο χρόνο. 

ΓΕΩΡΓΙΟΣ ΤΡΥΦΩΝΙΔΗΣ: Θα συμπτύξω όσο μπορώ αυτά που έχω να πω. 

Θα αναφερθώ τώρα στο άρθρο 9: Στο άρθρο 9 πρέπει, πιστεύω, να αντικαταστήσουμε την αρχή του άρθρου 1 με μία άλλη διατύπωση την οποία -και θα μου επιτρέψετε να τη θέσω υπόψη σας- να λέει "ακίνητα για τα οποία δεν έχει υποβληθεί δήλωση ή δεν έχει υποβληθεί ένσταση ή δεν έχει εγερθεί αγωγή, θεωρείται ότι ανήκουν στην κυριότητα του ελληνικού δημοσίου μόλις καταστεί η οριστική... κλπ.". Πιστεύω ότι η διατύπωση την οποία σας υπέβαλα τώρα είναι πληρέστερη και αφορά περισσότερες περιπτώσεις όπως είναι διατυπωμένη. 

Επίσης, θα ήθελα να κάνω μία συμπλήρωση στο άρθρο 11, παράγραφος 5. Θα ήθελα μετά τη φράση "...τη διάρθρωσή του και την ηλεκτρονική μορφή και διαχείρισή του..." -αναφερόμαστε στα κτηματολογικά φύλλα- να συμπληρωθεί το εξής: "...ανεξαρτήτως, όμως, της ηλεκτρονικής μορφής και διαχειρίσεώς του, το κτηματολογικό φύλλο θα τηρείται σε πάσα περίπτωση και σε μη ηλεκτρονική μορφή, προς μείζονα διασφάλιση των συναλλασσομένων". Δηλαδή να καταστεί υποχρεωτική η τήρηση όχι μόνο η ηλεκτρονική, αλλά να υπάρχουν και τα σχέδια τα οποία πολύ πιο δύσκολα μπαλαμουτιάζονται, για να το πω στη λέξη των μηχανικών. Διότι μπορεί κάποιος και από μακριά ακόμη να μπει στα ηλεκτρονικά συστήματα και να δημιουργήσει πρόβλημα. 

(Στο σημείο αυτό κτυπάει ξανά το κουδούνι λήξεως του χρόνου ομιλίας του κυρίου Βουλευτή) 

ΠΡΟΕΔΡΕΥΩΝ (Παναγιώτης Ν. Κρητικός): Θα παρακαλέσω να τελειώσετε. Υπερβήκατε και το χρόνο της πρωτολογίας, όπως αντιλαμβάνεστε. Είστε στο εικοστό δεύτερο λεπτό, ενώ η πρωτολογία σας είναι είκοσι λεπτά. 

ΓΕΩΡΓΙΟΣ ΤΡΥΦΩΝΙΔΗΣ: Κύριε Πρόεδρε, τελειώνω αναφερόμενος στις αυστηρές κυρώσεις οι οποίες πρέπει να επικρέμονται στους υπευθύνους των κτηματολογικών γραφείων. 

Πηγαίνω τώρα -και τελειώνω- στο άρθρο 12, παράγραφος 3 εκεί που λέει "χωρίς εγγραφή στα κτηματολογικά φύλλα στις περιπτώσεις τάδε, δεν επέρχεται το επιδιωκόμενο με την εγγραπτέα πράξη αποτέλεσμα". Δηλαδή ο προϊστάμενος του κτηματολογικού γραφείου μπορεί για τον άλφα ή βήτα λόγο να παρακρατήσει μία εγγραπτέα πράξη χωρίς να είναι νομικώς σωστή η ενέργειά του και να επέλθει αναστολή έτσι της εγγραπτέας πράξης προσωρινά με επιπτώσεις στο ιδιοκτησιακό καθεστώς, και να γίνουν πράξεις οι οποίες θα ζημιώσουν εκ του πονηρού. 

Γι'αυτό είναι άλλη μία περίπτωση που επικαλούμαι το ιδιώνυμο, που πρέπει να αφορά στον προϊστάμενο τα μέλη του Κτηματολογικού γραφείου χωρίς να αποκλείω και την ευθύνη των ατόμων που επεξεργάζονται τις δηλώσεις του ν. 2305/95. 

Επιφυλάσσομαι στη δευτερολογία και να μην κάνω κατάχρηση της ευγένειας του αγαπητού κυρίου Προέδρου. 

ΠΡΟΕΔΡΕΥΩΝ (Παναγιώτης Ν. Κρητικός): Ο κ. Γκατζής έχει το λόγο. 

ΝΙΚΟΛΑΟΣ ΓΚΑΤΖΗΣ: Κύριε Πρόεδρε, ακριβώς όταν άρχισε η συζήτηση του νομοσχεδίου, ο κύριος Υπουργός μας έφερε έξι σελίδες τροποποιήσεις στα άρθρα στα οποία συζητάμε. Εγώ αδυνατώ να τοποθετηθώ σ'αυτά. Να τα παραλείψω; Θεωρώ πως είναι σοβαρά. Γι' αυτό είπαμε να σταματήσει η διαδικασία και να συνεχίσουμε αύριο, να τα μελετήσουμε. 

ΠΡΟΕΔΡΕΥΩΝ (Παναγιώτης Ν. Κρητικός): Αύριο δεν έχουμε νομοθετική εργασία. 

ΝΙΚΟΛΑΟΣ ΓΚΑΤΖΗΣ: Την Τρίτη. 

ΠΡΟΕΔΡΕΥΩΝ (Παναγιώτης Ν. Κρητικός): Με συγχωρείτε, έγινε μία συμφωνία από την αρχή της συζητήσεως. 

ΝΙΚΟΛΑΟΣ ΓΚΑΤΖΗΣ: 'Εγινε, αλλά υπήρχαν όλες αυτές οι τροποποιήσεις. 

ΠΡΟΕΔΡΕΥΩΝ (Παναγιώτης Ν. Κρητικός): Η συμφωνία ήταν να ολοκληρωθεί η συζήτηση σήμερα και της δευτέρας ενότητας. Και αυτό όπως αντιλαμβάνεσθε πρέπει να τηρηθεί. 

Σ' ό,τι αφορά τις τροπολογίες, διενεμήθησαν, είναι βελτιωτικές προσθήκες στα άρθρα. 

ΝΙΚΟΛΑΟΣ ΓΚΑΤΖΗΣ: Είναι τροποποιήσεις, κύριε Πρόεδρε. 

ΠΡΟΕΔΡΕΥΩΝ (Παναγιώτης Ν. Κρητικός): Είναι τροποποιήσεις των άρθρων προς θετική κατεύθυνση. Βεβαίως, έτσι γίνεται πάντοτε. Πάντα ο Υπουργός έχει το δικαίωμα ανά πάσα στιγμή να τροποποιεί τα άρθρα, μέχρι και του ακροτελευτίου. 'Εχει αυτό το δικαίωμα από το Σύνταγμα. 

Είχατε την ευχέρεια να τις δείτε και χθες σε συνδυασμό με τα άρθρα πάνω στα οποία γίνονται αυτές οι τροπολογίες και με κοινό αντικείμενο θα κάνετε την αγόρευσή σας. 

ΡΟΔΟΥΛΑ ΖΗΣΗ: Κύριε Πρόεδρε, παρακαλώ ήθελα να πω κάτι. 

ΠΡΟΕΔΡΕΥΩΝ (Παναγιώτης Ν. Κρητικός): Εσείς μιλήσατε. 

ΡΟΔΟΥΛΑ ΖΗΣΗ: 'Ηθελα να πω το εξής. 'Οτι αποφασίσαμε, κύριε Πρόεδρε, να γίνει πιο μακρά αν θέλετε η συνεδρίαση, αλλά δεν ορίσαμε ως οφείλαμε να κάνουμε και σύμφωνα με τον Κανονισμό το χρόνο που θα μιλήσουμε, δηλαδή, αυτήν την παράταση χρόνου δεν την οριοθετήσαμε. Και άρα κατά του Κανονισμού φερόμενοι είχαμε επιλεκτικές αν θέλετε παροχές στο χρόνο και στους εισηγητές και στους ομιλητές. Νομίζω ότι έχω αδικηθεί εγώ σ' αυτήν την περίπτωση. 

ΠΡΟΕΔΡΕΥΩΝ (Παναγιώτης Ν. Κρητικός): Θα αποκατασταθεί η αδικία στη δευτερολογία αν επιθυμείτε, αλλά νομίζω ότι είπατε, ό,τι είχατε να πείτε, με την περιεκτικότητα η οποία διακρίνει το λόγο σας. 'Αλλωστε ο χρόνος δεν είναι εκείνος που προσδιορίζει την ουσία του λόγου. 

ΡΟΔΟΥΛΑ ΖΗΣΗ: Απευθύνομαι στην ευαισθησία σας. 

ΠΡΟΕΔΡΕΥΩΝ (Παναγιώτης Ν. Κρητικός): Ορίστε, κύριε Γκατζή, έχετε το λόγο. 

ΝΙΚΟΛΑΟΣ ΓΚΑΤΖΗΣ: Κύριε Πρόεδρε, θεωρώ ότι πραγματικά δεν δίνεται η δυνατότητα χρόνου, σε ένα τόσο σοβαρό νομοσχέδιο που περιμέναμε εκατό εβδομήντα χρόνια για να γίνει, το Κτηματολόγιο. Η Κυβέρνηση θέλει να το περάσει άρον, άρον. Δεν ξέρω ποιοι λόγοι το επιβάλλουν και ποιά σκοπιμότητα, όμως δεν δίνεται η δυνατότητα ιδιαίτερα σ' αυτά τα άρθρα που συζητάμε, κύριε Πρόεδρε, το 5 και το 6 που θα μπορούσαν να αποτελέσουν ένα κεφάλαιο συζήτησης μιας ημέρας ολόκληρης. Θεωρώ ότι είναι το ψαχνό, είναι η ουσία του Κτηματολογίου τα δύο αυτά άρθρα και έχουν σχέση με το πως τελικά θα προχωρήσει από τη μια μεριά το Κτηματολόγιο, και από την άλλη σε ποια κατεύθυνση θα πάει. Θα εξυπηρετήσει και αυτό όπως οι εκσυγχρονιστικές όλες διατάξεις νομοσχέδια κλπ. που φέρνει η Κυβέρνηση με το δήθεν εκσυγχρονισμό, για να περάσει όλο το δημόσιο πλούτο 

 

 

  

Σελίδα 816 

της δημόσιας περιουσίας στους ιδιώτες; Θα γίνει ένα εργαλείο, ένα φαγοπότι, μια πρόσκληση νέα στους καταπατητές και σφετεριστές να ορμήσουν με τα δόντια να κατασπαράξουν τη δημόσια περιουσία; Είναι λοιπόν ορισμένα σοβαρά θέματα τα οποία πρέπει να δούμε. 

Κύριοι Βουλευτές, στο άρθρο 2, παράγραφος 2 του 2308 που ψηφίστηκε το 1995 λέει ότι το ελληνικό δημόσιο οι οργανισμοί του ευρύτερου δημόσιου τομέα και οι ΟΤΑ δεν έχουν υποχρέωση υποβολής, κατά την προηγούμενη παράγραφο που έχει, η δήλωσης των περιουσιακών τους στοιχείων. 

'Ερχεται το άρθρο 6 και καθορίζει με βάση και το προηγούμενο, ότι το δημόσιο δεν έχει την υποχρέωση να κάνει τις απαιτούμενες δηλώσεις των περιουσιακών του στοιχείων και μπαίνει και ένα χρονικό περιθώριο που ήταν πέντε και έγινε επτά χρόνια για όλες τις εγγραφές των ακινήτων. Και αυτές ακόμη του δημοσίου των ακινήτων κλπ. 

Αν πρόκειται ακριβώς μέσα σ' αυτά τα εφτά χρόνια να τελειώσει όλη η διαδικασία εγγραφής και αμφισβήτησης, όπως προβλέπουν τα άρθρα 7, 8 κλπ. περιουσιακών στοιχείων μεταξύ ιδιωτών, εγώ θα έλεγα ας γίνει και τρία χρόνια. Ο ιδιώτης θα ενδιαφερθεί, θα τρέξει, θα πάει να το δηλώσει και θα υπάρχουν δύο εγγραφές, θα πάνε στη διαδικασία που προβλέπει και ο νόμος, αν δεν υπάρχει καμία εγγραφή φυσικά θα είναι αυτός που το δικαιούται, αλλά είναι σίγουρο ότι ο ιδιώτης θα κυνηγήσει να εξασφαλίσει τα περιουσιακά του στοιχεία. 

Το δημόσιο όμως σε αυτήν την κατάσταση που βρίσκεται, πέστε μου εμένα στο Βόλο, στο Νομό Μαγνησίας, ποιος θα είναι ο αρμόδιος που θα ενδιαφερθεί να δει ποιες εγγραφές δημοσίων εκτάσεων έγιναν από ιδιώτες, από καταπατητές κλπ.; Ποιος θα μπορέσει από αυτούς να ξέρει όλη ακριβώς την περιοχή, ποιος θα ενδιαφερθεί να κάνει τη διαδικασία της αμφισβήτησης που προβλέπει ο νόμος για τα δικαστήρια κλπ. και πότε θα γίνει αυτό; 

Επειδή ο κύριος Υπουργός επικαλέσθηκε ότι όλοι οι φορείς τελικά οι οποίοι συζήτησαν το νομοσχέδιο συμφώνησαν, θα σας πω τι είπε ο εκπρόσωπος του Δικηγορικού Συλλόγου. Είπε ότι για την κατοχύρωση της δημόσιας περιουσίας και διπλάσιος χρόνος αντί τα πέντε χρόνια να δοθεί, πάλι θα είναι ανεπαρκέστατος. Τι σημαίνει αυτό; 

Σημαίνει ότι έτσι όπως το έχει καταντήσει το δημόσιο και αυτή η Κυβέρνηση οι υπηρεσίες είναι απαξιωμένες τελείως, δεν έχουν καμία δυνατότητα είτε στελεχιακού δυναμικού είτε τεχνικής υποδομής για να μπορέσουν μετά να κάνουν τον έλεγχο και η αδιαφορία που υπάρχει, αλλά και οι συναλλαγές που ξέρουμε ότι γίνονται κάτω από τα τραπέζια, είναι σίγουρο ότι ουσιαστικά είναι μια πρόσκληση για κάθε είδους καταπατητές, οικοπεδοφάγους εμπρηστεί και όπως αλλιώς θέλετε πέστε τους, για να περάσουν στη λεία του δημοσίου. 

Εμείς, δεν συμφωνούμε καθόλου με αυτό το άρθρο. Φυσικά δεν συμφωνούμε με το όλο νομοσχέδιο και στη συζήτηση επί της αρχής είχαμε πει, ότι θα πρέπει να αποσυρθεί και να έρθει ένα άλλο που πραγματικά να είναι ένα σύγχρονο εργαλείο για την ανάπτυξη της χώρας και που να εξασφαλίζει κυρίως τη δημόσια περιουσία. 

Θεωρούμε ότι με αυτήν ακριβώς τη διάταξη του άρθρου 6, αλλά και με άλλες διατάξεις που προβλέπονται παρακάτω, μόνο τα αζήτητα θα μείνουν στο δημόσιο. 'Ο,τι δεν έχει καταγραφεί, ό,τι δεν έχει προσπαθήσει ο ιδιώτης να καταπατήσει θα μείνει στο δημόσιο. Και είναι λυπηρό να βγαίνουν από εδώ τέτοιες διατάξεις. 

'Ερχομαι στο άρθρο 7. Το άρθρο 7 λέγει ότι αφού περάσουν τα επτά χρόνια και δεν έχει γίνει καμιά πράξη αμφισβήτησης μέσα από τη διαδικασία που προβλέπει το νομοσχέδιο, υπάρχει το αμάχητο τεκμήριο. Για τους ιδιώτες είπα και τρία χρόνια και να υπάρχει το αμάχητο τεκμήριο. Δεν μπορεί όμως με αυτήν την κατάσταση που υπάρχει και με το "θα" που λέγει η Κυβέρνηση, να γίνει τίποτα. Γιατί ξέρουμε τι έγινε τα προηγούμενα χρόνια με τις υποσχέσεις που έδωσε όπως παραδείγματος χάρη όταν συνεζητείτο ο ν. 2308/1975 και αναφέρθηκε ο εκπρόσωπος του ΚΚΕ για το ν. 248, πού βρίσκεται, γιατί τον αδρανοποιεί το Υπουργείο Γεωργίας, γιατί δεν προχωρά τα δασικά διαγράμματα κλπ. και είπε ότι θα ενισχύσει οικονομικά η Κυβέρνηση την υπηρεσία αυτή του Υπουργείου για να μπορέσει πραγματικά να προχωρήσει. 

'Εγινε τίποτα από τότε μέχρι σήμερα; Θέλετε να πω τι έφερε προηγούμενα η Κυβέρνηση που μέχρι το 1975 όσοι είχαν δηλώσει κλπ. θα γινόταν η τακτοποίηση; θα θυμάστε το νομοσχέδιο του Τζουμάκα τι προέβλεπε για όλους τους καταπατητές κλπ. Θέλετε να δούμε το άρθρο 40 που έφερε ο κ. Δρυς στην Επιτροπή Οικονομικών που και εκεί πάλι μιλούσε για όσους έχουν καταπατήσει και έχουν χρησικτησία κλπ. μέχρι το 1940-1945; 

Δεν μπορούμε λοιπόν να βασιστούμε στα "θα" τα οποία λέτε ότι θα κατοχυρώσετε είτε με προγραμματικές συμβάσεις που θα κάνετε με ιδιωτικά γραφεία, με επιμελητήρια κλπ. 'Ολα αυτά επειδή είναι "θα" εμείς δεν μπορούμε να τα εγκρίνουμε και να δώσουμε μια τέτοια εξουσιοδότηση, όταν ξέρουμε εκ των προτέρων ότι αυτά δεν θα έχουν ανταπόκριση. 

Στο άρθρο 7 δημιουργείται το αμάχητο τεκμήριο. Επιμένουμε ότι εκεί θα πρέπει να μπει μια φράση: "Δεν ισχύει αμάχητο τεκμήριο ενάντια στη δημόσια περιουσία, στην περιουσία των ΟΤΑ και στην περιουσία των ΔΕΚΟ." Μία φράση είναι. Γιατί δεν την βάζετε, για να συμφωνήσουμε και να σας ψηφίσουμε το νομοσχέδιο, αν θέλετε να πάει ομόφωνα; Δηλαδή, είναι παράλογο να ζητούμε να κατοχυρωθεί και νομικά ότι το δημόσιο δεν θα έχει απώλειες, ότι δεν θα κατασπαταληθεί η δημόσια περιουσία; Γιατί δεν το βάζετε; Δεν μπορούμε να καταλάβουμε την άρνησή σας. 

Φυσικά, μπορούμε να υπονοήσουμε ποιοι κάθε φορά μέσα από τις διαπλοκές του οικονομικού και του πολιτικού συστήματος, επιβάλλουν πολλές φορές νομοσχέδια, τα οποία δεν είναι, αν θέλετε, και ευχάριστη η δική σας θέση να τα παρουσιάζετε. Παρουσιάστηκε εδώ Υπουργός, όταν μιλούσαμε για τον αθλητισμό και είπε, ότι μεγαλοπαράγοντες έρχονται κάθε φορά και αλλοιώνουν τα νομοσχέδια, τα οποία ετοιμάζει το Υπουργείο. Δεν ξέρω, αν συμβαίνει και εδώ το ίδιο. 'Ομως, μας βάζετε να σκεφθούμε πάρα πολλά. Τι γίνεται; Γιατί δεν θέλετε να κατοχυρώσετε τη δημόσια περιουσία; 

Και υπάρχει τροποποίηση στο τελευταίο εδάφιο της παραγράφου 2 του άρθρου 7 με την οποία "είναι δυνατή, ύστερα από σχετικό αίτημα του δικαιούχου μόνον όταν για το ακίνητο στο οποίο αφορά είναι ακριβής εγγραφή...κλπ." Την ξέρετε, δεν χρειάζεται να καταναλώνω το χρόνο μου να σας τη διαβάσω. Με λίγα λόγια λέει ότι στο τέλος θα πρέπει να γίνει χωριστή σύμβαση, αφού περάσει τη διαδικασία της δικαίωσης, έστω από το δικαστήριο. Και λέμε: Γιατί να γίνει αυτή η σύμβαση; Και δεν προλαβαίνουμε να δούμε και καλά τις τροποποιήσεις αυτές. 

ΓΕΩΡΓΙΟΣ ΤΡΥΦΩΝΙΔΗΣ: Και είναι σημαντικές. Αλλάζουν πολλά πράγματα. 

ΝΙΚΟΛΑΟΣ ΓΚΑΤΖΗΣ: Γιατί αυτή η απόφαση του δικαστηρίου να μην μπορεί να αποτελεί το αποδεικτικό στοιχείο, τον τίτλο και να χρειάζεται να κάνει άλλη σύμβαση; Γιατί μπαίνουν αυτές οι διαδικασίες; 

Επίσης, στο ίδιο άρθρο λέτε ότι: "Είναι δυνατή, ύστερα από σχετικό... κλπ." Εμείς θεωρούμε ότι πρέπει να μπει. "Αλλιώς αυτούσια απόδοση δεν είναι δυνατή, παρά μόνον όταν έχει χωρήσει σε ειδική διαδοχή από επαχθή αίτια". Είναι διαφορετικό το ένα από το άλλο. Πρέπει να εξασφαλιστεί, για να αποφεύγονται δικαστικές επιπλοκές γύρω από τα αίτια του ακινήτου. Μπορείτε να το συμπεριλάβετε έτσι, αν θέλουμε πραγματικά να αποφύγουμε όλες αυτές τις διαδικασίες οι οποίες περιπλέκουν. 

Επίσης, στο άρθρο 7, κύριε Πρόεδρε, θα θέλαμε να επιμείνουμε ότι όλες αυτές οι διαδικασίες δεν μας βρίσκουν σύμφωνους, ούτε οι πρώτες εγγραφές, όπως αναφέρονται στον προηγούμενο νόμο ούτε οι σημερινές. Και θεωρούμε ότι η όλη διαδικασία που προβλέπεται για τις αμφισβητήσεις δεν μπορεί να κατοχυρώσει τα περιουσιακά στοιχεία του δημοσίου. Και ερωτώ: Γιατί να μην τρέχει ο ιδιώτης ενάντια στο δημόσιο; Γιατί να μην πάει να κατοχυρώσει; Θα μου πείτε: Ξέρετε γιατί; 

  

 

  

Σελίδα 817 

Γιατί σε όλο αυτό αυτό το διάστημα δεν έχουμε διαγράμματα, χάρτες, κτηματολόγια, δασολόγια κλπ. Γιατί να μην τα έχουμε; Και γιατί να μην τα φτιάξουμε και μετά να προχωρήσουμε και να πούμε πως, για ό,τι αφορά δασικό, δεν μπορεί να γίνει καμία εγγραφή. Βάλτε αυτό τουλάχιστον! 

Βάλτε αυτό τουλάχιστον, γιατί στα αστικά κτήματα του δημοσίου υπάρχει αυτή η δυνατότητα. Ξέρουν οι οργανισμοί, ξέρει ο δήμος τα περιουσιακά στοιχεία του δημοσίου. Εμείς στο Βόλο έχουμε καταγράψει όλα τα δημόσια κτήματα και οργανισμών και ιδρυμάτων. Θα μπορούμε ανά πάσα στιγμή να ενδιαφερθούμε, να δούμε τι γίνεται. Θα μου πείτε ότι αυτό δεν γίνεται παντού. Με τις δασικές εκτάσεις τι γίνεται, αν και αυτό μπορεί να περάσει και μέσα στις πόλεις. 

Θεωρούμε, κύριοι Βουλευτές, ότι η διαδικασία που προβλέπεται δεν κατοχυρώνει τίποτα στο δημόσιο. Βάλτε αυτήν τη φράση που σας είπαμε αλλιώς αποσύρετε το νομοσχέδιο. Εμείς δεν πρόκειται να συμφωνήσουμε. 

Το άρθρο 8 έχει ορισμένες συμπληρωματικές διατάξεις. Υπάρχει μια συνέχεια, αναφέρεται πάλι στις μεταγενέστερες εγγραφές, ότι καταχωρίζονται στο κτηματολογικό βιβλίο κατά την προηγούμενη οριστικοποίηση της αμετάκλητης εγγραφής κλπ. και αναφέρεται και στο μαχητό τεκμήριο. Κατατέθηκε μία τροπολογία αλλά δεν μας δώσατε καθόλου χρόνο, κύριε Πρόεδρε, να εξετάσουμε αυτά τα πράγματα. 

ΓΕΩΡΓΙΟΣ ΤΡΥΦΩΝΙΔΗΣ: Αλλάζει όλο το νομικό καθεστώς, κύριε συνάδελφε. 

ΝΙΚΟΛΑΟΣ ΓΚΑΤΖΗΣ: Το ξέρω αλλά δε μας δίνουν το χρονικό περιθώριο. Γι'αυτό, κύριε συνάδελφε, είπα επειδή έχουμε τροποποιήσεις επί των άρθρων που συζητάμε να έρθουμε την Τρίτη και να κουβεντιάσουμε αυτά τα θέματα. Είναι οκτώ σελίδες, κύριε Πρόεδρε. 

ΓΕΩΡΓΙΟΣ ΤΡΥΦΩΝΙΔΗΣ: Ορίστε, κύριε Πρόεδρε, πόσα ήρθαν πριν από μία ώρα. 

ΠΡΟΕΔΡΕΥΩΝ (Παναγιώτης Ν. Κρητικός): Σας παρακαλώ, κύριε συνάδελφε. 'Εχουν διανεμηθεί εγκαίρως και είναι γνωστά. 

ΝΙΚΟΛΑΟΣ ΓΚΑΤΖΗΣ: Θα σας βάλω το ερώτημα, κύριε Πρόεδρε, εάν είσθε ικανοποιημένος... 

ΠΡΟΕΔΡΕΥΩΝ (Παναγιώτης Ν. Κρητικός): Σας παρακαλώ, κύριοι συνάδελφοι! 

ΝΙΚΟΛΑΟΣ ΓΚΑΤΖΗΣ: Ελάτε στη θέση του κόμματός μας. 

ΠΡΟΕΔΡΕΥΩΝ (Παναγιώτης Ν. Κρητικός): Κάναμε μία συμφωνία. 'Εχουμε πει σε συγκεκριμένες συνεδριάσεις να τελειώσει η συζήτηση του νομοσχεδίου αυτού. 

ΓΕΩΡΓΙΟΣ ΤΡΥΦΩΝΙΔΗΣ: Κύριε Πρόεδρε... 

ΠΡΟΕΔΡΕΥΩΝ (Παναγιώτης Ν. Κρητικός): Μη διακόπτετε το συνάδελφο, κύριε Τρυφωνίδη. Αφήστε τον να ολοκληρώσει. Σήμερα θα τελειώσει αυτή η ενότητα και η επόμενη συνεδρίαση θα αφιερωθεί στις άλλες δύο ενότητες. 'Εχει γίνει κατανοητό αυτό, έχει συμφωνηθεί σε προηγούμενη συνεδρίαση και επιβεβαιώθηκε και στη σημερινή συνεδρίαση. Αυτήν τη στιγμή που είμαστε προς το πέρας της συζητήσεως θέτουμε θέμα διακοπής της συνεδρίασης; Δεν μπορεί να γίνει αυτό. Σας παρακαλώ! 

ΓΕΩΡΓΙΟΣ ΤΡΥΦΩΝΙΔΗΣ: Ζητάμε χρόνο να μελετήσουμε αυτά που φέρνετε. Φέρνετε ριζικές αλλαγές στο νομοσχέδιο και μας πιέζετε... 

ΠΡΟΕΔΡΕΥΩΝ (Παναγιώτης Ν. Κρητικός): Σας παρακαλώ! Ποιος αγορεύει τώρα; Ο κύριος συνάδελφος ή εσείς; Μιλήσατε και πάρα πάνω από το χρόνο τον οποίο εδικαιούσθο ως εισηγητής επί της αρχής. 

ΓΕΩΡΓΙΟΣ ΤΡΥΦΩΝΙΔΗΣ: Μίλησα και σαν Κοινοβουλευτικός Εκπρόσωπος. 

ΠΡΟΕΔΡΕΥΩΝ (Παναγιώτης Ν. Κρητικός): Αγορεύσατε είκοσι λεπτά επί της αρχής και είκοσι τέσσερα λεπτά αγορεύσατε επί της ενότητος αυτής. Μην αξιώνετε και παραπάνω. Προς Θεού! Πόσος χρόνος χρειάζεται για να αγορεύσουμε, να συζητήσουμε, να τοποθετηθούμε επί των άρθρων τα οποία μελετάτε τόσο καιρό; Είναι το νομοσχέδιο αυτό στην ημερήσια διάταξη... 

ΓΕΩΡΓΙΟΣ ΤΡΥΦΩΝΙΔΗΣ: 'Ηρθαν άλλα σήμερα. 

ΠΡΟΕΔΡΕΥΩΝ (Παναγιώτης Ν. Κρητικός): Προσθήκες είναι, βελτιώσεις είναι που είναι κατανοητές από όλους. Δε νομίζω ότι χρειάζεται ιδιαίτερο φροντιστήριο για να εντρυφήσουμε στην ουσία των πραγμάτων... 

ΓΕΩΡΓΙΟΣ ΤΡΥΦΩΝΙΔΗΣ: Δεν είναι φροντιστήριο, κύριε Πρόεδρε, είναι... 

ΠΡΟΕΔΡΕΥΩΝ (Παναγιώτης Ν. Κρητικός):...εσείς ειδικότερα που είσθε τεχνικοί και είσθε ενήμεροι σε σχέση με το αντικείμενο αυτό. 

ΝΙΚΟΛΑΟΣ ΓΚΑΤΖΗΣ: Κύριε Πρόεδρε, είναι σοβαρές αυτές οι προσθήκες, δεν είναι αδιάφορες. 

Το κόμμα μας τουλάχιστον τότε δε συμφώνησε, γιατί ίσως δε θα ήταν κανένας στη συζήτηση που έγινε τότε. Ισχυρίστηκε ο κύριος Πρόεδρος ότι έγινε η συζήτηση, όταν είχαμε τις άρσεις της ασυλίας των Βουλευτών, και ότι εκεί λέει πάρθηκε η απόφαση. Εμείς δεν θα ήταν δυνατόν να συμφωνήσουμε να συζητηθεί το νομοσχέδιο σε δύο μέρες επί των άρθρων. 

Οι τροποποιήσεις που έχουν έρθει έχουν ουσία, κύριε Πρόεδρε. Δεν είναι δυνατόν να τις παραβλέψουμε. Για το χρόνο έχετε δίκιο. Μπορεί να μας δίνεται πολύς χρόνος αλλά είναι σοβαρά τα άρθρα. Εγώ θα σας έλεγα ότι τα άρθρα 5 και 6 χρειάζονται μία μέρα συζήτηση για να τοποθετηθούν και άλλοι Βουλευτές. Στο τέλος, θα τα καταψηφίσουμε όλα. Δεν θα μπορούμε να αναπτύξουμε τα θετικά και θα αναπτύσσουμε μόνο τα αρνητικά. 

Κύριε Πρόεδρε, στο άρθρο 8 ήρθε μία τροποποίηση η οποία βοηθάει αν θέλετε, στην καταπάτηση των δημοσίων εκτάσεων από εκείνους που τελικά... 

ΓΕΩΡΓΙΟΣ ΤΡΥΦΩΝΙΔΗΣ: Αντικαθιστά το άρθρο. 

ΠΡΟΕΔΡΕΥΩΝ (Παναγιώτης Ν. Κρητικός): Σας παρακαλώ, κύριε Τρυφωνίδη, μη διακόπτετε. 

ΝΙΚΟΛΑΟΣ ΓΚΑΤΖΗΣ: Κύριοι Βουλευτές, η προσθήκη που γίνεται στο άρθρο 8, κατά την άποψή μας είναι μία ακόμα βοήθεια στους καταπατητές των δημοσίων εκτάσεων από όλους εκείνους που τελικά θα επικαλούνται τη χρησικτησία και θα μπορούν ακόμη να την αντιτάσσουν, να την αντιπαραθέτουν απέναντι και στο δημόσιο, όταν με τη διαδικασία που προβλέπει το άρθρο 6 θα αμφισβητεί τις εκτάσεις των ιδιωτών το δημόσιο. Δεν ξέρω πως περνάτε τέτοιες τροπολογίες και τέτοιες τροποποιήσεις. 

(Στο σημείο αυτό κτυπάει το κουδούνι λήξης του χρόνου ομιλίας του κυρίου Βουλευτή) 

Κύριε Πρόεδρε δεν μπορώ να συνεχίσω κάτω από αυτήν την πίεση. 

ΠΡΟΕΔΡΕΥΩΝ (Παναγιώτης Ν. Κρητικός): Δεν σας εμποδίζει κανείς να μιλήσετε με άνεση. 

ΝΙΚΟΛΑΟΣ ΓΚΑΤΖΗΣ: Βλέπω τα δεκαοκτώ λεπτά και τα δέκα δίπλα στον πίνακα... 

ΠΡΟΕΔΡΕΥΩΝ (Παναγιώτης Ν. Κρητικός): Σας είπα να μιλήσετε όσο θέλετε. Κάνουμε μία υπέρβαση του χρόνου αυτήν την ώρα, για να αναπτύξετε τις απόψεις σας. Αν δεν έχετε τι άλλο να πείτε, μην τα φορτώνετε στα δεκαοκτώ λεπτά. 

ΝΙΚΟΛΑΟΣ ΓΚΑΤΖΗΣ: 'Εχουμε πολλά να πούμε, αφού υπάρχουν άλλα δέκα άρθρα. Θα τα πω όμως στη δευτερολογία μου. 

ΠΡΟΕΔΡΕΥΩΝ (Παναγιώτης Ν. Κρητικός): Ο κ. Παπαδημόπουλος. Απών, διαγράφεται. 

Δεν υπάρχει άλλος εγγεγραμμένος για να μιλήσει στην ενότητα αυτή. 

Το λόγο έχει ο κύριος Υφυπουργός. 

ΘΕΟΔΩΡΟΣ ΚΟΛΙΟΠΑΝΟΣ (Υφυπουργός Περιβάλλοντος, Χωροταξίας και Δημοσίων 'Εργων): Κύριε Πρόεδρε, κυρία και κύριοι συνάδελφοι θα προσπαθήσω με συντομία να απαντήσω σε ορισμένες παρατηρήσεις της κ. Ζήση, του κ. Τρυφωνίδη και του κ. Γκατζή. 

Αρχίζω από τον κ. Γκατζή διότι οι παρατηρήσεις του στην ενότητα αυτή αφορούσαν κυρίως τα ζητήματα που συζητήσαμε όταν γινόταν η συζήτηση επί της αρχής και θεωρώ ότι έχω απαντήσει. Εν πάση περιπτώσει, θέλω να πω με σεβασμό στον κύριο συνάδελφο, ότι όσον αφορά την περιουσία του δημοσίου και τις ανησυχίες για την ικανότητα ή μη του δημοσίου μέσα σε αυτόν τον προβλεπόμενο χρόνο να αντιμετωπίσει την 

 

 

  

Σελίδα 818 

περιουσία του εν όψει της σύνταξης του Κτηματολογίου, θα θυμίσω ξανά ότι δεν είναι μόνο πέντε χρόνια, αυτό έγινε επτά χρόνια και δεν είναι μόνο επτά χρόνια, είναι συν τρία επιπλέον, όσο διαρκούν περίπου οι κτηματογραφήσεις. 

ΝΙΚΟΛΑΟΣ ΓΚΑΤΖΗΣ: Οκτώμιση χρόνια. Είναι συν ενάμισι για την πρώτη εγγραφή. 

ΘΕΟΔΩΡΟΣ ΚΟΛΙΟΠΑΝΟΣ (Υφυπουργός Περιβάλλοντος, Χωροταξίας και Δημοσίων 'Εργων): Δεν είναι έτσι, κύριε Γκατζή. Είναι επτά χρόνια συν τρία περίπου χρόνια που διαρκεί η κτηματογράφηση, δέκα χρόνια. Και δεν είναι δέκα χρόνια γιατί μέσα σε αυτά τα δέκα χρόνια δεν συντάσσεται το Κτηματολόγιο για την περιουσία του δημοσίου σε ολόκληρη τη χώρα, αλλά όπως πολύ καλά ξέρετε, πολύ μικρά κομμάτια της χώρας αποτυπώνονται με κάθε κτηματογράφηση. 

Αυτό θα πει ότι το δημόσιο με όποιες αδυναμίες και αν έχει, έχει τη δυνατότητα να στρέψει όλες του τις δυνάμεις στα κομμάτια εκείνα που κτηματογραφούνται, εκεί που γίνεται το Κτηματολόγιο και όχι να αντιμετωπίσει ταυτόχρονα μέσα σε επτά ή δέκα χρόνια ολόκληρη τη χώρα. Είναι συνολικά διάρκεια είκοσι ετών αν τα υπολογίσετε. 

Εν πάση περιπτώσει, όμως είχα πει στην ομιλία μου επί της αρχής, κάποτε δεν θα πρέπει, κύριοι συνάδελφοι, αυτή η περιουσία του δημοσίου να καταγραφεί, να αποτυπωθεί; Αν δεν πιεστούμε τώρα, αν δεν βρούμε τώρα τρόπους με την ευκαιρία της σύνταξης του Εθνικού Κτηματολογίου, πότε θα το κάνουμε; Για πόσα χρόνια ακόμα μπορούμε να το αναβάλουμε; 

Ξέρετε πολύ καλά ότι όσο αυτό πηγαίνει πίσω, τόσο οι καταπατήσεις και η αρπαγή της περιουσίας του δημοσίου προχωράει. Το Κτηματολόγιο όταν ολοκληρωθεί και στα κομμάτια που θα έχει ολοκληρωθεί στην πατρίδα μας, θα βάλει τελεία και παύλα στις καταπατήσεις. 'Αρα, δεν έχουμε άλλο τρόπο από το να σπεύσουμε να ανακαλέσουμε όλες τις δυνάμεις του δημοσίου και του Υπουργείου Οικονομικών και του ΠΕΧΩΔΕ και όλων των συναρμόδιων Υπουργείων, προκειμένου να ανταποκριθούν στις απαιτήσεις του Κτηματολογίου. 'Αλλωστε αυτό είπαμε και όταν ξεκινούσαμε το Κτηματολόγιο, ότι κάποτε και η χώρα μας θα κάνει Κτηματολόγιο. Δεν μπορεί όμως να γίνει Κτηματολόγιο χωρίς να έχει κλείσει το ζήτημα της περιουσίας του δημοσίου και το εξηγήσαμε αυτό. Εκεί που τελειώνει η ιδιοκτησία του δημοσίου αρχίζει η ιδιοκτησία της Τοπικής Αυτοδιοίκησης, αρχίζει η ιδιοκτησία του πολίτη. Αν μείνουν ασαφή αυτά τα όρια στην ιδιοκτησία του δημοσίου, ασαφή παραμένουν και για την Τοπική Αυτοδιοίκηση και για τον ιδιώτη. 'Αρα ξαναγυρίζουμε σε αυτό που είπαμε, ότι είναι μία κινούμενη άμμος αν το αφήσουμε έτσι. 

'Ενα άλλο επίσης σημαντικό θέμα που έθεσε ο εισηγητής της Νέας Δημοκρατίας κ. Τρυφωνίδης είναι το περί εκτάκτου χρησικτησίας. 

Κατ' αρχήν, κύριε συνάδελφε το τι είναι έκτακτη χρησικτησία ορίζεται από το άρθρο 1045 του Αστικού Κώδικα και όπως ξέρετε, απαιτείται εικοσαετής νομή. Είπατε, λοιπόν, ότι ένας ιδιοκτήτης που κατέχει κάτι με έκτακτη χρησικτησία δεν μπορεί να το δηλώσει με το ν. 2308/1995. 

ΓΕΩΡΓΙΟΣ ΤΡΥΦΩΝΙΔΗΣ: Με τις προδιαγραφές που ήθελε το Υπουργείο σας. 

ΘΕΟΔΩΡΟΣ ΚΟΛΙΟΠΑΝΟΣ (Υφυπουργός Περιβάλλοντος, Χωροταξίας και Δημοσίων 'Εργων): Θα σας απαντήσω. 

Στο ν. 2308/1995 στο άρθρο 2 παράγραφος 1 γράφεται με σαφήνεια το εξής: "Με απόφαση του ΟΚΧΕ καλούνται όσοι έχουν εμπράγματο ή άλλο εγγραπτέο δικαίωμα κλπ. να υποβάλουν δήλωση". Τέτοιο δικαίωμα βέβαια έχει όποιος αποκτά και εμπράγματο δικαίωμα με χρησικτησία. Αλλά δεν αποκλείεται από το νόμο να υποβάλει δήλωση αυτός που κατέχει κάτι με έκτακτη χρησικτησία. 

ΓΕΩΡΓΙΟΣ ΤΡΥΦΩΝΙΔΗΣ: Μα, του απαγορεύεται με την απόφαση του ΟΚΧΕ. 

ΘΕΟΔΩΡΟΣ ΚΟΛΙΟΠΑΝΟΣ (Υφυπουργός Περιβάλλοντος, Χωροταξίας και Δημοσίων 'Εργων): Σας απάντησα επανειλημμένα ότι δεν απαγορεύεται. 'Εχει το δικαίωμα να κάνει τη δήλωση του λέγοντας ότι προέρχεται από έκτακτη χρησικτησία. Και αυτός είναι ένας τίτλος. 

ΓΕΩΡΓΙΟΣ ΤΡΥΦΩΝΙΔΗΣ: Πρέπει να προσκομίσει έγγραφους τίτλους. 

ΠΡΟΕΔΡΕΥΩΝ (Παναγιώτης Ν. Κρητικός): Να μη γίνεται διάλογος παρακαλώ. Θα δευτερολογήσετε, κύριε Τρυφωνίδη. 

ΘΕΟΔΩΡΟΣ ΚΟΛΙΟΠΑΝΟΣ (Υφυπουργός Περιβάλλοντος, Χωροταξίας και Δημοσίων 'Εργων): Και αυτός είναι ένα τίτλος. 

ΓΕΩΡΓΙΟΣ ΤΡΥΦΩΝΙΔΗΣ: Πού είναι; 

ΘΕΟΔΩΡΟΣ ΚΟΛΙΟΠΑΝΟΣ (Υφυπουργός Περιβάλλοντος, Χωροταξίας και Δημοσίων 'Εργων): Μη διακόπτετε σας παρακαλώ. 

ΠΡΟΕΔΡΕΥΩΝ (Παναγιώτης Ν. Κρητικός): Συνεχίζετε να τον διακόπτετε, κύριε Τρυφωνίδη. 

ΘΕΟΔΩΡΟΣ ΚΟΛΙΟΠΑΝΟΣ (Υφυπουργός Περιβάλλοντος, Χωροταξίας και Δημοσίων 'Εργων): 'Ενα άλλο θέμα που θέσατε, κύριε συνάδελφε, είναι αυτό περί ενστάσεων. Δεν μπορεί να κάνει λέτε κάποιος ένσταση. Στον ίδιο νόμο, στο ν. 2308/95 στο άρθρο 6 παρ. 1 γράφεται ρητά "όποιος έχει έννομο συμφέρον, μπορεί να υποβάλει ένσταση". Τι άλλο πρέπει να γράφει; 'Οποιος έχει τέτοιο συμφέρον μπορεί να υποβάλει ένσταση. 

Αυτά είχα να τονίσω, κύριε Πρόεδρε. Ευχαριστώ πολύ. 

ΡΟΔΟΥΛΑ ΖΗΣΗ: Κύριε Υπουργέ, δεν μου είπατε για το θέμα του Υπουργείου Οικονομικών με τα δημόσια κτήματα, αν θα το ενσωματώσουμε αυτό για την περίπτωση των αιγιαλών. 

ΘΕΟΔΩΡΟΣ ΚΟΛΙΟΠΑΝΟΣ (Υφυπουργός Περιβάλλοντος, Χωροταξίας και Δημοσίων 'Εργων): Φοβούμαι ότι δεν μπορούμε πλέον να το κάνουμε κ. Ζήση αυτό, σ' αυτό τουλάχιστον το νομοσχέδιο. 

ΠΡΟΕΔΡΕΥΩΝ (Παναγιώτης Ν. Κρητικός): Εισερχόμαστε στο στάδιο των δευτερολογιών. 

Η κ. Ζήση έχει το λογο. 

ΡΟΔΟΥΛΑ ΖΗΣΗ: Κύριε Πρόεδρε, θα ήθελα να κάνω μερικές παρατηρήσεις. Να πω λίγο για τη θεσμοθέτηση του αμάχητου τεκμηρίου ορθότητας έτσι όπως μπήκε. 

Υπάρχουν αυτές οι πρώτες εγγραφές στα κτηματολογικά βιβλία, οι οποίες είναι εκ των ων ουκ άνευ η βάση όλου αυτού του συστήματος. Γι' αυτό και η νομοθετική επιλογή που έχει γίνει της μη ανατροπής αυτής της βάσης, όπως οριοθετείται, και υπάρχει μετά την πάροδο μιας εύλογης συνταγματικά ανεκτής προθεσμίας, θεωρώ ότι είναι πολύ σημαντική για την ακρίβεια αν θέλετε των πρώτων εγγραφών, μέσα απ' αυτό που διαμορφώνεται, δηλαδή την πενταετία, την επταετία και για τους κατοίκους της αλλοδαπής που λείπουν καιρό. Νομίζω ότι είναι επιβεβλημένο αυτό. Αυτό το λέω πολιτικά. Τις νομικές και άλλες λεπτομέρειες πιστεύω ότι πάρα πολύ ορθώς τις έχουν διατυπώσει. 

Υπάρχει νομίζω αυτή η πρόβλεψη και στο Κτηματολόγιο της Δωδεκανήσου, που το είχαμε όλοι σαν πρότυπο και σαν παράδειγμα σε κάποιες τοποθετήσεις μας και βέβαια και σε άλλα τέτοια νομοθετήματα. Σημαίνει, ότι πρακτικά μετά από την οριστικοποίηση των πρώτων εγγραφών, δηλαδή μετά απ' αυτήν τη προθεσμία που λέγαμε την αποσβεστική, αποκλείεται η δυνατότητα προβολής άλλων αξιώσεων. Εκείνο που είναι σημαντικό είναι ότι διασφαλίζεται η βάση όλου του συστήματος, κατά την άποψή μου, αλλιώς θα έθετε σε αμφιβολία όλες τις μετέπειτα εγγραφές. Και νομίζω ότι εκεί στηρίζεται όλη αυτή η διάταξη. Θα υπήρχε, δηλαδή, ο κίνδυνος για να γκρεμιστεί όλο το οικοδόμημα του Κτηματολογίου. 

Υπάρχουν οι μετέπειτα εγγραφές όπου εκεί μετά από πώληση, γονική παροχή, διάφορες συστάσεις επικαρπίας από τον δικαιούχο όπως αναγράφεται στα φύλλα, θα πρέπει να προστατεύσουν κάθε καλόπιστο συναλλασσόμενο που πραγματικά εμπιστεύεται τις κτηματολογικές εγγραφές. Γι'αυτό μπαίνει και η πρόβλεψη του μαχητού τεκμηρίου ορθότητας. 'Οποιος έχει έννομο συμφέρον μπορεί πραγματικά να αμφισβητήσει την ορθότητα μιας μετέπειτα κτηματολογικής εγγραφής, να ασκήσει σχετικές αγωγές, ενστάσεις και όλα αυτά που είπαμε. 

Μ'όλα αυτά που συμβαίνουν έχουμε να παρατηρήσουμε ότι 

  

 

  

Σελίδα 819 

υπάρχει ουσιαστική δημοσιότητα όλων των στοιχείων και όχι τυπική. Νομίζω, ότι όπως έχουν γίνει οι διατάξεις, διαφυλάττουν και τη διαδικασία, έχοντας λάβει υπόψη όλες αυτές τις περιπτώσεις που μπορεί να συμβούν με τις νέες εγγραφές, αλλά και τη διαφάνεια στη δημοσιότητα, για όλες τις εμπράγματες μεταβολές. 

Επίσης, το δημόσιο έχει δικαίωμα να δηλώσει την περιουσία του, την ιδιοκτησία του στηριζόμενο σ'όλες αυτές τις συνταγματικές διατάξεις, στις διατάξεις για τα δημόσια κτήματα, για τη δημόσια περιουσία. Βεβαίως, δεν καταργούνται όλα αυτά με το παρόν νομοσχέδιο, γιατί εδώ είδαμε ένα πλήθος ενστάσεων πάνω σε νομικά ζητήματα τα οποία νομίζω ότι διαφυλάττουν τις μέχρι τώρα συνταγματικές, αλλά και άλλες νομοθετικές ρυθμίσεις που υπάρχουν και δεν τις αμβλύνουν, δεν τις ακυρώνουν. 

Υπάρχουν και ρητές διατάξεις για τις χρήσεις γης που έχουν προβλεφθεί στο άρθρο 11 εδάφιο 4 όπως υπάρχουν και όλα τα στοιχεία εκείνα που αφορούν τις διαδικασίες και το χρόνο που πρέπει να τηρηθούν. 

Θέλω να τονίσω -δεν υπάρχει χρόνος να αναφερθώ αναλυτικά- ότι έχουν ληφθεί όλα τα μέτρα μέσα απ'αυτές τις νομικές διατάξεις, έτσι ώστε να εξασφασλίζονται τα δικαιώματα και οι υποχρεώσεις του κάθε δικαιούχου και να δίνεται η δυνατότητα της διασφάλισης του νομικού πλαισίου που προστατεύει σαφώς την περιουσία του πολίτη και του δημοσίου. 

Νομίζω, ότι βρισκόμαστε σήμερα σε μια διαδικασία -μπορεί και εγώ να έκανα τα παράπονά μου για το χρόνο που δεν είχαμε- συζήτησης των άρθρων για τα οποία έχει γίνει αναλυτική συζήτηση στη Διαρκή Επιτροπή, ώστε όλες οι γνώμες και οι απόψεις, οι πολιτικές και οι επιστημονικές να ακουστούν και να γίνουν κάποιες διορθώσεις. 

'Ομως θα θέλαμε για την αισθητική πολιτική και ουσιαστική διαδικασία, να δίνεται η δυνατότητα σε μια τέτοια συζήτηση σε όλους τους Βουλευτές της Αίθουσας να πάρουν θέση και να διαπιστώνουν πόση προσπάθεια έχει καταβληθεί από το Υπουργείο, από την Κυβέρνηση του ΠΑΣΟΚ, αλλά και απ' όλο το Κοινοβούλιο για να προχωρήσει αυτό το μεγάλο έργο και να ψηφιστεί ομόφωνα το νομοσχέδιο για το Κτηματολόγιο. 

ΠΡΟΕΔΡΕΥΩΝ (Παναγιώτης Ν. Κρητικός): Ο κ. Τρυφωνίδης έχει το λόγο, για να δευτερολογήσει. 

ΓΕΩΡΓΙΟΣ ΤΡΥΦΩΝΙΔΗΣ: Κύριε Υπουργέ, λυπάμαι, αλλά δεν πήρατε μπροστά σας αυτήν την απόφαση του ΟΚΧΕ που μιλάει ρητά περί εγγράφων τίτλων. Ζητάτε "χαρτιά". Την απόφαση του ΟΚΧΕ κατέθεσα ήδη στα Πρακτικά. Χωρίς να υπάρχει έγγραφος τίτλος, δεν μπορεί ο πολίτης κατ' ουσίαν να μετάσχει στη διαδικασία εγγραφής, του το αποκλείετε. Σας παρακαλώ πολύ πρέπει να διορθωθεί τουλάχιστον η απόφαση του ΟΚΧΕ για να μπορεί ένας που έχει τίτλο κυριότητας χωρίς να έχει έγγραφο τίτλο, να μπορεί να συμμετάσχει. Το λέω απλά για να γίνω κατανοητός. 

Ανέφερα ότι επειδή δεν μπορεί να γίνει η εγγραφή και επειδή είναι εγγραφοκεντρικό το σύστημά σας, δεν μπορούν να ευωδοθούν οι ενστάσεις και κατ' επέκταση οι αγωγές. Μνημονεύσατε το άρθρο 6 παράγραφος 1 του ν. 2308. Εκεί καταφεύγει όποιος έχει έννομο συμφέρον, μπορεί να καταθέσει αγωγή. Συμφωνώ. Πώς θα αποδειχθεί όμως το έννομο συμφέρον, όταν στερείται εγγράφου τίτλου; Του απαγορεύεται να κάνει ακόμα και αυτήν την ένσταση που δικαιούται. 

Σας ανέφερα προηγουμένως και κατέθεσα απόσπασμα από τα Πρακτικά της συνεδρίασης του Δ.Σ. του ΟΚΧΕ, απόφαση 125, 27.6.96 με τίτλο: "'Εγκριση εντύπου δηλώσεως εμπραγμάτων δικαιωμάτων" όπου πάλι μνημονεύεται ρητά η απόφαση και ο συστατικός του εμπραγμάτου δικαιώματος τίτλος, και το πιστοποιητικό μεταγραφής. Εκεί που λέει "τίτλος κτήσεως", πρέπει και στις ως άνω έγγραφες οδηγίες του ΟΚΧΕ να είναι συμβολαιογραφικό έγγραφο ή δικαστική απόφαση ή διοικητική πράξη. Το λέτε σαφώς. Συνεπώς ένας που στερείται εγγράφου τίτλου δεν μπορεί να συμμετάσχει. Τουλάχιστον ομολογείστε ότι πρέπει να αλλάξετε αυτήν την απόφαση. Αν δεν το κάνετε, καταλαβαίνετε τι θα δημιουργηθεί. Πρέπει να αναθεωρηθεί όλο το πλαίσιο που δημιουργήσατε γιατί στην ουσία δεν είναι κτηματοκεντρικό, αλλά είναι εγγραφοκεντρικό. Πρέπει να δώσετε το δικαίωμα σε καθέναν να υποβάλλει ένσταση και αγωγή σχετικά με ακίνητο το οποίο αποτυπούται στα κτηματολογικά διαγράμματα με τις διαδικασίες του ν. 2308/95. 

Επιμένω σε αυτό το θέμα, παρ'όλο που δεν θέλω να επαναλαμβάνω τον εαυτό μου, αλλά επικαλούμαι την προσοχή σας και θα ήθελα να επιληφθείτε, γιατί πραγματικά βάζετε δυναμίτιδα στα θεμέλια του Εθνικού Κτηματολογίου. 

Οι μισοί 'Ελληνες θα στρέφονται στα δικαστήρια εναντίον των άλλων. Θα τρέχουν να βγάλουν οριστικούς τίτλους χρησικτησίας. Δηλαδή θα φέρετε μία πάρα πολύ μεγάλη αναστάτωση. Ξέρετε πολύ καλά, ότι πάρα πολλοί αγρότες και πάρα πολλοί 'Ελληνες έχουν κτήματα χωρίς να έχουν τίτλους. Είναι από "πάππου προς πάππου", τα έχουν μοιράσει τα αδέρφια μεταξύ τους δια λόγου είναι έκτακτες χρησικτησίες, είναι περιπτώσεις των καμένων υποθηκοφυλακείων και συμβολαιογραφείων (τα οποία ως γνωστόν συστεγαζόταν τότε) και οι πολίτες που είχαν παλαιότερα εγγράφους τίτλους δεν μπορούν τώρα να συμμετάσχουν. 

Θα ήθελα τελειώνοντας, κύριε Πρόεδρε, να πω ότι είναι απαράδεκτη η συμπεριφορά του Υπουργείου. Μας φέρνουν την τελευταία στιγμή ολική αντικατάσταση του άρθρου 8. Νέα διατύπωση από την αρχή μέχρι το τέλος, χωρίς να έχουμε την άνεση ή να έχουμε το χρόνο να ελέγχουμε τι νομικά τερτίπια κρύβονται πίσω από αυτήν την αλλαγή. 

Επιμένω το άρθρο 8 να παραμένει όπως ήταν στο αρχικό κείμενο, όπως το επεξεργαστήκαμε στη Διαρκή Επιτροπή στο τρίτο Θερινό Τμήμα. 

Μια άλλη τροποποίηση ή αναδιατύπωση την οποία φέρατε για το άρθρο 6 εδάφιο 2, τελευταίο, εκεί που λέτε "επί αγωγών που ασκούνται". Αλλάζετε το άρθρο 267 και το κάνετε άρθρο 270. Πού θα τις βρούμε εμείς αυτές τις αλλαγές; Μπορούμε να έχουμε νομικές βιβλιοθήκες εδώ μαζί μας; Δεν μπορούμε. Δηλαδή εκβιάζετε την ψήφο των Βουλευτών όταν δεν τους δίνετε το χρόνο να μελετήσουν και να έχουν γνώμη σε ένα τόσο σοβαρό νομοσχέδιο, όπως είναι το Κτηματολόγιο. Δεν μπορεί να μας υφαρπάζετε το "ναι" ή το "όχι", γιατί εδώ δεν ήρθαμε να κάνουμε στείρα αντιπολίτευση, να πούμε ένα "όχι" στο νομοσχέδιο για να πάμε κόντρα στην Κυβέρνηση. Η προσπάθεια την οποία κάνουμε είναι, όλοι μαζί να μπορέσουμε να συμβάλλουμε σε ένα καλύτερο νομικό πλαίσιο για το Εθνικό Κτηματολόγιο που πράγματι είναι εθνικός στόχος. 

Βλέπουμε, ότι σ' αυτό μας εμποδίζετε με τη συμπεριφορά σας. 'Εχουμε βέβαια την ανοχή του Προεδρείου ως προς το χρόνο ομιλίας και το ευχαριστούμε. Αλλά ο τρόπος με τον οποίο μας χορηγείτε τις διάφορες τροπολογίες με τις νομικές μεταλλάξεις του νομοσχεδίου, η χρονική στιγμή που επιλέγετε χωρίς να μας δίνετε χρόνο να τις μελετήσουμε, να δούμε που πάει το όλο θέμα, γιατί η μία διάταξη συμπαρασύρει και την άλλη, γιατί υπάρχει ένα νομικό πλαίσιο... 

ΘΕΟΔΩΡΟΣ ΚΟΛΙΟΠΑΝΟΣ (Υφυπουργός Περιβάλλοντος, Χωροταξίας και Δημοσίων 'Εργων): Εμείς σας αφαιρούμε το χρόνο; 

ΓΕΩΡΓΙΟΣ ΤΡΥΦΩΝΙΔΗΣ: Εσείς! Είναι εκατόν τόσα χρόνια, όπως λέτε,... 

ΘΕΟΔΩΡΟΣ ΚΟΛΙΟΠΑΝΟΣ (Υφυπουργός Περιβάλλοντος, Χωροταξίας και Δημοσίων 'Εργων): Το χρόνο της συζήτησης! 

ΓΕΩΡΓΙΟΣ ΤΡΥΦΩΝΙΔΗΣ: Εννοώ το χρόνο που φέρνετε τις αλλαγές, τις τροπολογίες. Είναι απαράδεκτο για ένα τέτοιο σοβαρό νομικό θέμα, όπως είναι το Εθνικό Κτηματολόγιο, κύριε Υπουργέ. Και ξέρετε πολύ καλά, ότι προσπαθείτε να περάσετε απο το Εθνικό Κοινοβούλιο ένα νομοσχέδιο το οποίο είναι διάτρητο, το οποίο αφήνει πάρα πολλές δυνατότητες στο να μην εφαρμοσθεί με αξιοπιστία στην πράξη. 

Σας λέω και το άλλο. Η Νέα Δημοκρατία σαν λαϊκό κόμμα που είναι, όταν έρθει στην εξουσία, όλα αυτά θα τα αλλάξει. Θα κάνει τις τροπολογίες που απαιτούνται, για να έχει τη δυνατότητα κάθε 'Ελληνας πολίτης να διασφαλίσει την περιουσία του και να την κατοχυρώσει στο Κτηματολόγιο. Γιατί το Κτηματολόγιο το οποίο μας φέρνετε εδώ, όπως είναι, σε 

  

 

  

Σελίδα 820 

συνδυασμό με τις διατάξεις του ν. 2308, και την περιβόητη αυτή απόφασης ΟΚΧΕ, την οποία νομιμοποιήσατε και μοιράσατε ως οδηγία στον ελληνικό λαό, δημιουργεί μεγάλα προβλήματα. Πρέπει τουλάχιστον να έχετε το θάρρος να δεχθείτε ότι κάνετε λάθος και ότι πρέπει να προβήτε σε αυτές τις αλλαγές, για να μπορέσει να υλοποιηθεί το Εθνικό Κτηματολόγιο. 

Ευχαριστώ. 

ΠΡΟΕΔΡΕΥΩΝ (Παναγιώτης Ν. Κρητικός): Ο κ. Γκατζής έχει το λόγο. 

ΝΙΚΟΛΑΟΣ ΓΚΑΤΖΗΣ: Εγώ θα αντιπαραθέσω όχι πια δικές μου απόψεις, αλλά αυτές που είπαν τουλάχιστον οι φορείς που καλέσαμε για ακρόαση επί του νομοσχεδίου. 

Είπε η κ. Κιάου, η οποία εν πάση περιπτώσει εκπροσωπούσε το μεγαλύτερο σύλλογο, το Δικηγορικό Σύλλογο Αθηνών, ότι και δέκα χρόνια να βάλουμε, συν δηλαδή την προεργασία που χρειάζεται από την πρώτη εγγραφή κλπ., για να προχωρήσει η αμφισβήτηση, πάλι θα είναι ανεπαρκέστατο για να κατοχυρωθεί η δημόσια περιουσία. 

Να σας πω τι είπε ο κ. Λιάσκας; Θυμάστε; Ο κ. Λιάσκας είπε, ότι ιδιαίτερα το άρθρο 7, στρέφεται ενάντια στην περιουσία του δημοσίου. 'Ερχεται λοιπόν και μία έγγραφη απόφαση επί του συζητουμένου νομοσχεδίου από το Τεχνικό Επιμελητήριο το Κράτους, τον μεγαλύτερο εν πάση περιπτώσει τεχνικό σύμβουλο που μπορεί να έχει, και λέει ότι το άρθρο 7 στρέφεται ενάντια στα συμφέροντα του δημοσίου. 

Τι άλλο θα πρέπει να πάρουμε εμείς; Τις διαβεβαιώσεις; Δεν μπορούμε να έχουμε εμπιστοσύνη σ' αυτές τις διαβεβαιώσεις. Και δεν είναι προσωπικό αυτό, κύριε Υπουργέ. 'Εχει σχέση με την πολιτική σας. 

Σας ανέφερα προηγούμενα -θα το επαναλάβω, αν θέλετε- ότι ο ν. 248/76 έμεινε αδρανής, παρ' όλο του ότι έχετε τόσα χρόνια στην Κυβέρνηση. Και όταν πριν απο τρία χρόνια συζητούσαμε τον ν. 2308, είπατε θα τον ενεργοποιούσατε. Μέχρι σήμερα έχει κάνει σε τρία εκατομμύρια εκτάσεις σχεδιαγράμματα κλπ. και δεν έχουν ολοκληρωθεί αυτά, μένουν ημιτελή και η υπηρεσία αυτή διαλύθηκε. 

Να σας πω ακόμη, ότι από την ίδια Κυβέρνηση έρχεται το νομοσχέδιο του κ. Τζουμάκα, που προέβλεπε ότι κατοχυρώνονται οι καταπατήσεις που έχουν γίνει μέχρι το 1975 ή το νομοσχέδιο, που είπε η κ. Ροδούλα Ζήση, γιατί δεν έρχεται, όσον αφορά το άρθρο 40, που προβλέπει ότι και οι καταπατήσεις που έγιναν μέχρι το 1945 πηγαίνουν στον ιδιωτικό τομέα; 

Πώς να σας έχουμε εμπιστοσύνη; Με την ιδιαίτερα αντιλαϊκή πολιτική που έχει η Κυβέρνηση, δεν μπορούμε να εμπιστευθούμε τις υποσχέσεις ότι θα κάνουμε το άλφα ή το βήτα. Θεσμοθετήστε κάτι. Για μας είναι πάρα πολύ σημαντικό. Φτιάξτε αν θέλετε πρώτα τους δασικούς χάρτες, φτιάξτε όλα όσα προβλέπονται, δασολόγια, δασικά κτηματολόγια κλπ. και ιδιαίτερα τους δασικούς χάρτες ορίστε τους αποτερματισμούς, να ξέρουμε ότι εδώ λήγει τελικά η δημόσια έκταση. Και από εκεί και πέρα ας πάνε οι ιδιώτες να ενεργήσουν και να διεκδικήσουν αυτό που θέλουν. 

Και ας τρέχει τότε ο ιδιώτης, κύριοι Βουλευτές, και να μην τρέχει το κράτος, το δημόσιο, εάν τρέξει, όποτε τρέξει και εάν θα τελειώσει μία τέτοια διαδικασία έτσι όπως ακριβώς προβλέπεται από τη νομοθεσία κλπ. 

Γι'αυτό εμείς, κύριε Πρόεδρε, λέμε ότι αυτό το νομοσχέδιο τελικά είναι μία πρόσκληση για ένα νέο φαγοπότι όλων αυτών που μέχρι σήμερα λυμαίνονται τη δημόσια γη και ιδιαίτερα τους καταπατητές της δημόσιας περιουσίας. 

Επίσης πού τελικά απομένει να πάρει το δημόσιο αυτό, κύριε Πρόεδρε, που προβλέπει το άρθρο 9, τα αζήτητα. 'Ο,τι δεν έχει δηλωθεί λεει θα περάσει στο δημόσιο. Μα, καλά άμα είναι κάτι από ιδιώτη εντάξει θα έχει και ένα κέρδος αυτό προς το δημόσιο. Αλίμονο όμως εάν θα γίνει κάτι τέτοιο. Είναι πάρα πολύ δύσκολο. Τα αζήτητα του δημοσίου τι θα γίνουν, αυτές οι εκτάσεις τις οποίες θα πρέπει να κατοχυρώσει; 

Επίσης θα ήθελα να πω, κύριε Υπουργέ, ότι αυτά που λέτε ότι θα κάνετε και που τα είπε ο κύριος Υπουργός με προγραμματικές συμβάσεις με διάφορους φορείς να αναθέσει έργα, να διαθέσει κτηματολόγια, δασολόγια, διαγράμματα, χάρτες κλπ., σε πόσο καιρό υπολογίζετε ότι θα γίνουν; Σε ένα, δύο, τρία, τέσσερα χρόνια; Γιατί λοιπόν δεν περνάτε μία διάταξη που να λέτε ότι για τις δημόσιες εκτάσεις τα δάση, δασικές εκτάσεις κλπ. θα αρχίσει η πρώτη εγγραφή μετά από αυτά τα τρία χρόνια. Βάζετε σαν επιχείρημα ότι δεν θα γίνει σε όλη την Ελλάδα, θα γίνει σε τμήματα της χώρας. Βεβαίως έτσι θα γίνει. Αλλά εσείς τι λέτε; Θα έλθει ο υπάλληλος του Βόλου να ενδιαφερθεί τι γίνεται στη Καβάλα; Είτε γενικά το βάλετε είτε μερικά το βάλετε οι αρμόδιες τοπικές υπηρεσίες είναι εκείνες οι οποίες είναι υποχρεωμένες να ενδιαφερθούν και να δουν τι γίνεται στα του οίκου τους. Επομένως δεν είναι επιχείρημα αυτό επειδή δεν γίνεται σε όλην την Ελλάδα, γίνεται σε τμήματα, θα τρέξουν οι δασολόγοι, η διεύθυνση της υπηρεσίας των δημοσίων κτημάτων που έχουμε στις επαρχίες και να κατοχυρώσουν τη δημόσια περιουσία. 

Εμείς λέμε ή βάλτε τη φράση δεν υπάρχει τεκμήριο ενάντια στο δημόσιο τις ΔΕΚΟ, τους ΟΤΑ ή βάλτε ότι αφού γίνουν τα κτηματολόγια, δασολόγια, οι χάρτες κλπ. τότε θα γίνονται οι εγγραφές όσον αφορά δασικές τουλάχιστον εκτάσεις και δάση. Διαφορετικά νομίζουμε ότι εξυπηρετούνται με την πολιτική αυτή που εφαρμόζεται και σε αυτό το νομοσχέδιο, άλλα συμφέροντα και ούτε του κράτους, ούτε του λαού μας. 

ΠΡΟΕΔΡΕΥΩΝ (Παναγιώτης Ν. Κρητικός): Δεν υπάρχει άλλος κύριος συνάδελφος να μιλήσει. 

Ο κύριος Υφυπουργός έχει το λόγο για να δευτερολογήσει και να κλείσει τη συζήτηση. 

ΘΕΟΔΩΡΟΣ ΚΟΛΙΟΠΑΝΟΣ (Υφυπουργός Περιβάλλοντος, Χωροταξίας και Δημοσίων 'Εργων): Ευχαριστώ, κύριε Πρόεδρε. 

Κυρία και κύριοι συνάδελφοι, θέλω μετά τις δευτερολογίες των αξιοτίμων συναδέλφων να κάνω και εγώ τις δικές μου παρατηρήσεις, προσπαθώντας να απαντήσω και στα ερωτήματά τους. 

Κατ' αρχήν, κύριε Πρόεδρε, θέλω να τονίσω ότι οι αναδιατυπώσεις που καταθέσαμε στα Πρακτικά και που δόθηκαν στους συναδέλφους είναι προϊόν των παρατηρήσεων των ίδιων των συναδέλφων μέσα στο Εθνικό Κοινοβούλιο κατά τη διάρκεια της συζήτησης του νομοσχεδίου. Είπα και προηγουμένως ότι έγινε μία πολύ καλή δουλειά. Σχεδόν όλες οι προτάσεις, όλες οι παρατηρήσεις απ'όλες τις πτέρυγες από οποιαδήποτε πτέρυγα προερχόμενες έγιναν δεκτές από το Υπουργείο και ενσωματώθηκαν στο σχέδιο νόμου. Συνεπώς δεν θα έπρεπε να κατηγορούμεθα διότι όπως άλλωστε πάντα γίνεται φέραμε και θέσαμε σε γνώση σας και ενσωματώσαμε αυτές τις αναδιατυπώσεις. 'Ηταν δικό σας αίτημα. 

ΝΙΚΟΛΑΟΣ ΓΚΑΤΖΗΣ: Η ένστασή μας είναι ότι έγινε τώρα. 

ΘΕΟΔΩΡΟΣ ΚΟΛΙΟΠΑΝΟΣ (Υφυπουργός Περιβάλλοντος, Χωροταξίας και Δημοσίων 'Εργων): Στο θέμα της χρησικτησίας, αγαπητέ συνάδελφε, κύριε Τρυφωνίδη ήθελα να πω το εξής: Είναι αυτονόητο ότι η απόφαση του ΟΚΧΕ προβλέπει την προσκόμιση εγγράφου όπου το έγγραφο είναι στοιχείο του τίτλου κατά το νόμο. Δηλαδή εάν κάποιος έχει συμβόλαιο ή μεταγραφή δεν θα το φέρει; Εάν δεν έχει συμβόλαιο και είναι από έκτακτη χρησικτησία θα αναγραφεί ότι είναι από έκτακτη χρησικτησία. 

Είμαι βέβαιος ότι δεν έχετε παραδείγματα στην πράξη ότι εμποδίστηκε κάποιος να κάνει δήλωση. Και εν πάση περιπτώσει ο νόμος είναι σαφής. Εγώ επειδή δεν θέλω να αγνοήσω την ανησυχία σας ούτε να την θεωρήσω σαν υπερβολή και πολύ περισσότερο σαν αντιδικία με εμάς -σε καμία περίπτωση-δεν έχω αντίρρηση στις οδηγίες του ΟΚΧΕ σχετικά με την υποβολή των δηλώσεων να διευκρινίσουμε και αυτό το περι εκτάκτου χρησικτησίας ότι δηλαδή θα το γράφει "προέρχεται από έκτακτη χρησικτησία". 'Ομως δεν μπορούμε να πούμε μην προσκομίσετε τα έγγραφα. Οι περισσότεροι έχουν συμβόλαιο και θα προσκομίσουν το συμβόλαιό τους. 

'Αρα νομίζω ότι με αυτήν μου την παρατήρηση καθησυχάζω τις όποιες ανησυχίες εκφράσατε στη δευτερολογία σας. 

Παίρνω ξανά αφορμή από την ομιλία της συναδέλφου κ. 

  


 

  

Σελίδα 821 

Ζήση σχετικά με την περιουσία του δημοσίου να πω για άλλη μια φορά, κύριοι συνάδελφοι και κύριε Γκατζή, ότι κύριος και βασικός στόχος του Κτηματολογίου είναι η προάσπιση και η κατοχύρωση της περιουσίας του δημοσίου και με τις προσθήκες που κάναμε με τη δική σας βοήθεια η προστασία των δασών. Με το Κτηματολόγιο θα σταματήσουμε εν πάση περιπτώσει τις καταπατήσεις της περιουσίας του ελληνικού δημοσίου. 

Και επειδή ξανά, κύριε Γκατζή, αναφερθήκατε στο χρόνο και στην επάρκεια και με παραπομπή μάλιστα στις αναφορές του Τεχνικού Επιμελητηρίου που δεν λένε αυτό που είπατε εσείς, να σας θυμίσω ξανά ότι ακόμη και την τελευταία ημέρα του δωδεκάτου μηνός την 31η του δωδεκάτου μηνός του εβδόμου έτους μπορεί το ελληνικό δημόσιο με μια απλή αγωγή να προστατεύσει αυτό που θέλει να προστατεύσει. Δηλαδή αντιλαμβάνεσθε ότι δεν είναι τρία συν επτά χρόνια δηλαδή δέκα χρόνια, αλλά είναι πολύ περισσότερα, διότι από τη στιγμή που εγείρει αγωγή ξέρετε πολύ καλά ότι ξεκινάει μια άλλη δικαστική διαδικασία η οποία μπορεί να διαρκεί δύο, τρία ή και περισσότερα χρόνια. 

'Ετσι γεννάται από μόνο του εύλογα το ερώτημα: Πόσα χρόνια εν πάση περιπτώσει, αν δεν φτάνουν δεκατρία χρόνια για μια περιοχή π.χ. του Βόλου, χρειάζονται να την προστατεύσουν οι υπηρεσίες του δημοσίου; Και πράγματι μπορεί να συμβάλουν και οι υπηρεσίες από άλλες περιοχές, γιατί όχι; Δεν μπορεί να συγκεντρώσει τις δυνάμεις του το δημόσιο εκεί που κάνει κτηματολόγιο, εκεί που πάει να προστατεύσει τα δάση, εκεί που κάνει δασικούς χάρτες ή προσπαθεί να αποτυπώσει την ιδιοκτησία στις δασικές περιοχές; 

Πιστεύω κύριε συνάδελφε, ότι και εσείς από την σκοπιά σας και μέσα από την αγωνία σας για την προστασία του δημοσίου τα λέτε αυτά έστω και αν μερικές φορές ακούγονται υπερβολές ή και κάποια υπονοούμενα. Αλλά επαναλαμβάνω κλείνοντας κύριε συνάδελφε, ότι κύριος στόχος του Κτηματολογίου, κύρια φιλοδοξία είναι ακριβώς αυτό, η προστασία της περιουσίας του δημοσίου αλλά και κάθε πολίτου, το σταμάτημα των καταπατήσεων και το σταμάτημα της εικόνας των δασών της πατρίδας μας να καίγονται. Σας ευχαριστώ. 

ΠΡΟΕΔΡΕΥΩΝ (Παναγιώτης Ν. Κρητικός): Κηρύσσεται περαιωμένη η συζήτηση επί της ενότητας των άρθρων 6 έως και 16 και θα τεθούν ένα προς ένα τα άρθρα προς ψηφοφορία. 

Ερωτάται το Σώμα: Γίνεται δεκτό το άρθρο 6 όπως τροποποιήθηκε; 

ΠΟΛΛΟΙ ΒΟΥΛΕΥΤΕΣ: Δεκτό, δεκτό. 

ΓΕΩΡΓΙΟΣ ΤΡΥΦΩΝΙΔΗΣ: Κατά πλειοψηφία. 

ΝΙΚΟΛΑΟΣ ΓΚΑΤΖΗΣ: Κατά πλειοψηφία. 

ΠΡΟΕΔΡΕΥΩΝ (Παναγιώτης Ν. Κρητικός): Συνεπώς το άρθρο 6 έγινε δεκτό κατά πλειοψηφία, όπως τροποποιήθηκε. 

Ερωτάται το Σώμα: Γίνεται δεκτό το άρθρο 7 όπως τροποποιήθηκε; 

ΠΟΛΛΟΙ ΒΟΥΛΕΥΤΕΣ: Δεκτό, δεκτό. 

ΓΕΩΡΓΙΟΣ ΤΡΥΦΩΝΙΔΗΣ: Κατά πλειοψηφία. 

ΝΙΚΟΛΑΟΣ ΓΚΑΤΖΗΣ: Κατά πλειοψηφία. 

ΠΡΟΕΔΡΕΥΩΝ (Παναγιώτης Ν. Κρητικός): Συνεπώς το άρθρο 7 έγινε δεκτό κατά πλειοψηφία, όπως τροποποιήθηκε. 

Ερωτάται το Σώμα: Γίνεται δεκτό το άρθρο 8, όπως τροποποιήθηκε; 

ΠΟΛΛΟΙ ΒΟΥΛΕΥΤΕΣ: Δεκτό, δεκτό. 

ΓΕΩΡΓΙΟΣ ΤΡΥΦΩΝΙΔΗΣ: Κατά πλειοψηφία. 

ΝΙΚΟΛΑΟΣ ΓΚΑΤΖΗΣ: Κατά πλειοψηφία. 

ΠΡΟΕΔΡΕΥΩΝ (Παναγιώτης Ν. Κρητικός): Συνεπώς το άρθρο 8 έγινε δεκτό κατά πλειοψηφία, όπως τροποποιήθηκε. 

Ερωτάται το Σώμα: Γίνεται δεκτό το άρθρο 9 ως έχει στην έκθεση της Διαρκούς Επιτροπής; 

ΠΟΛΛΟΙ ΒΟΥΛΕΥΤΕΣ: Δεκτό, δεκτό. 

ΓΕΩΡΓΙΟΣ ΤΡΥΦΩΝΙΔΗΣ: Κατά πλειοψηφία. 

ΝΙΚΟΛΑΟΣ ΓΚΑΤΖΗΣ: Κατά πλειοψηφία. 

ΠΡΟΕΔΡΕΥΩΝ (Παναγιώτης Ν. Κρητικός): Συνεπώς το άρθρο 9 έγινε δεκτό κατά πλειοψηφία, όπως έχει στην έκθεση της Διαρκούς Επιτροπής. 

Ερωτάται το Σώμα: Γίνεται δεκτό το άρθρο 10 ως έχει στην έκθεση της Διαρκούς Επιτροπής; 

ΠΟΛΛΟΙ ΒΟΥΛΕΥΤΕΣ: Δεκτό, δεκτό. 

ΓΕΩΡΓΙΟΣ ΤΡΥΦΩΝΙΔΗΣ: Κατά πλειοψηφία. 

ΝΙΚΟΛΑΟΣ ΓΚΑΤΖΗΣ: Κατά πλειοψηφία. 

ΠΡΟΕΔΡΕΥΩΝ (Παναγιώτης Ν. Κρητικός): Συνεπώς το άρθρο 10 έγινε δεκτό κατά πλειοψηφία ως έχει στην έκθεση της Διαρκούς Επιτροπής; 

Ερωτάται το Σώμα: Γίνεται δεκτό το άρθρο 11 ως έχει στην έκθεση της Διαρκούς Επιτροπής; 

ΠΟΛΛΟΙ ΒΟΥΛΕΥΤΕΣ: Δεκτό, δεκτό. 

ΓΕΩΡΓΙΟΣ ΤΡΥΦΩΝΙΔΗΣ: Κατά πλειοψηφία. 

ΝΙΚΟΛΑΟΣ ΓΚΑΤΖΗΣ: Κατά πλειοψηφία. 

ΠΡΟΕΔΡΕΥΩΝ (Παναγιώτης Ν. Κρητικός): Συνεπώς το άρθρο 11 έγινε δεκτό κατά πλειοψηφία ως έχει στην έκθεση της Διαρκούς Επιτροπής. 

Ερωτάται το Σώμα: Γίνεται δεκτό το άρθρο 12 όπως τροποποιήθηκε; 

ΠΟΛΛΟΙ ΒΟΥΛΕΥΤΕΣ: Δεκτό, δεκτό. 

ΓΕΩΡΓΙΟΣ ΤΡΥΦΩΝΙΔΗΣ: Κατά πλειοψηφία. 

ΝΙΚΟΛΑΟΣ ΓΚΑΤΖΗΣ: Κατά πλειοψηφία. 

ΠΡΟΕΔΡΕΥΩΝ (Παναγιώτης Ν. Κρητικός): Συνεπώς το άρθρο 12 έγινε δεκτό κατά πλειοψηφία, όπως τροποποιήθηκε. 

Ερωτάται το Σώμα: Γίνεται δεκτό το άρθρο 13, όπως τροποποιήθηκε; 

ΠΟΛΛΟΙ ΒΟΥΛΕΥΤΕΣ: Δεκτό, δεκτό. 

ΓΕΩΡΓΙΟΣ ΤΡΥΦΩΝΙΔΗΣ: Κατά πλειοψηφία. 

ΝΙΚΟΛΑΟΣ ΓΚΑΤΖΗΣ: Κατά πλειοψηφία. 

ΠΡΟΕΔΡΕΥΩΝ (Παναγιώτης Ν. Κρητικός): Συνεπώς το άρθρο 13 έγινε δεκτό κατά πλειοψηφία, όπως τροποποιήθηκε. 

Ερωτάται το Σώμα: Γίνεται δεκτό το άρθρο 14 ως έχει στην έκθεση της Διαρκούς Επιτροπής; 

ΠΟΛΛΟΙ ΒΟΥΛΕΥΤΕΣ: Δεκτό, δεκτό. 

ΓΕΩΡΓΙΟΣ ΤΡΥΦΩΝΙΔΗΣ: Κατά πλειοψηφία. 

ΝΙΚΟΛΑΟΣ ΓΚΑΤΖΗΣ: Κατά πλειοψηφία. 

ΠΡΟΕΔΡΕΥΩΝ (Παναγιώτης Ν. Κρητικός): Συνεπώς το άρθρο 14 έγινε δεκτό κατά πλειοψηφία ως έχει στην έκθεση της Διαρκούς Επιτροπής. 

Ερωτάται το Σώμα: Γίνεται δεκτό το άρθρο 15 ως έχει στην έκθεση της Διαρκούς Επιτροπής; 

ΠΟΛΛΟΙ ΒΟΥΛΕΥΤΕΣ: Δεκτό, δεκτό. 

ΓΕΩΡΓΙΟΣ ΤΡΥΦΩΝΙΔΗΣ: Κατά πλειοψηφία. 

ΝΙΚΟΛΑΟΣ ΓΚΑΤΖΗΣ: Κατά πλειοψηφία. 

ΠΡΟΕΔΡΕΥΩΝ (Παναγιώτης Ν. Κρητικός): Συνεπώς το άρθρο 15 έγινε δεκτό κατά πλειοψηφία ως έχει στην έκθεση της Διαρκούς Επιτροπής. 

Ερωτάται το Σώμα: Γίνεται δεκτό το άρθρο 16 ως έχει στην έκθεση της Διαρκούς Επιτροπής; 

ΠΟΛΛΟΙ ΒΟΥΛΕΥΤΕΣ: Δεκτό, δεκτό. 

ΓΕΩΡΓΙΟΣ ΤΡΥΦΩΝΙΔΗΣ: Κατά πλειοψηφία. 

ΝΙΚΟΛΑΟΣ ΓΚΑΤΖΗΣ: Κατά πλειοψηφία. 

ΠΡΟΕΔΡΕΥΩΝ (Παναγιώτης Ν. Κρητικός): Συνεπώς το άρθρο 16 έγινε δεκτό κατά πλειοψηφία ως έχει στην έκθεση της Διαρκούς Επιτροπής. 

Στο σημείο αυτό δέχεσθε κύριοι συνάδελφοι να λύσουμε τη συνεδρίαση; 

ΟΛΟΙ ΟΙ ΒΟΥΛΕΥΤΕΣ: Μάλιστα, μάλιστα. 

Με τη συναίνεση του Σώματος και ώρα 15.15' λύεται η συνεδρίαση για αύριο ημέρα Παρασκευή 6 Νοεμβρίου 1998 και ώρα 10.00' με αντικείμενο εργασιών του Σώματος κοινοβουλευτικό έλεγχο: α) συζήτηση επικαίρων ερωτήσεων και β) συζήτηση επερωτήσεως Βουλευτών της Νέας Δημοκρατίας προς τον Υπουργό Περιβάλλοντος, Χωροταξίας και Δημοσίων 'Εργων. 

Ο ΠΡΟΕΔΡΟΣ                                                                          ΟΙ ΓΡΑΜΜΑΤΕΙΣ

 