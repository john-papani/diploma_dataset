(Σημείωση: Ο παρακάτω πίνακας περιεχομένων δεν αποτελεί το τελικό κείμενο, διότι εκκρεμούν ορθογραφικές και συντακτικές διορθώσεις)

ΠΙΝΑΚΑΣ ΠΕΡΙΕΧΟΜΕΝΩΝ
ΙΒ’ ΠΕΡΙΟΔΟΣ 
ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
ΣΥΝΟΔΟΣ Β’ 
ΣΥΝΕΔΡΙΑΣΗ  Α΄
Δευτέρα 6 Οκτωβρίου 2008

ΘΕΜΑΤΑ
ΕΙΔΙΚΑ ΘΕΜΑΤΑ
1. Ειδική Ημερήσια Διάταξη.
Ανακοινώνεται το Προεδρικό Διάταγμα σχετικά με τη λήξη των εργασιών της Α’ Συνόδου της ΙΒ΄ Περιόδου Προεδρευόμενης Δημοκρατίας, σελ.
2. Αγιασμός για την έναρξη των εργασιών της Β΄ Συνόδου από τον 
Μακαριότατο Αρχιεπίσκοπο Αθηνών και Πάσης Ελλάδος κ. Ιερώνυμο, σελ.
      
      ΠΡΑΚΤΙΚΑ ΒΟΥΛΗΣ
      ΙΒ’ ΠΕΡΙΟΔΟΣ
      ΠΡΟΕΔΡΕΥΟΜΕΝΗΣ ΚΟΙΝΟΒΟΥΛΕΥΤΙΚΗΣ ΔΗΜΟΚΡΑΤΙΑΣ
      ΣΥΝΟΔΟΣ Β’
      ΣΥΝΕΔΡΙΑΣΗ Α’
      Δευτέρα 6 Οκτωβρίου 2008
      
      Αθήνα, σήμερα στις 6 Οκτωβρίου 2008, ημέρα Δευτέρα και ώρα 11.14΄ στην Αίθουσα των συνεδριάσεων του Βουλευτηρίου συνήλθε αυτοδικαίως (άρθρο 64 παράγραφος 1 του Συντάγματος και άρθρο 22 παράγραφος 2 του Κανονισμού της Βουλής) σε Β’ Τακτική Σύνοδο η Βουλή σε ολομέλεια για να συνεδριάσει υπό την προεδρία του Προέδρου αυτής κ. ΔΗΜΗΤΡΙΟΥ ΣΙΟΥΦΑ.
      ΠΡΟΕΔΡΟΣ (Δημήτριος Σιούφας): Κυρίες και κύριοι συνάδελφοι, αρχίζει η συνεδρίαση.
      Εισερχόμαστε στην
      ΕΙΔΙΚΗ ΗΜΕΡΗΣΙΑ ΔΙΑΤΑΞΗ
      ΤΗΣ ΟΛΟΜΕΛΕΙΑΣ ΤΗΣ ΒΟΥΛΗΣ
      Ανακοίνωση του Προεδρικού Διατάγματος σχετικά με τη λήξη των εργασιών της Α’ Συνόδου.
      (Να φωτογραφηθεί το Προεδρικό Διάταγμα)
      ΠΡΟΕΔΡΟΣ (Δημήτριος Σιούφας): Κυρίες και κύριοι συνάδελφοι, θα ακολουθήσει ο Αγιασμός για την έναρξη των εργασιών της Β΄ Συνόδου από το Μακαριότατο Αρχιεπίσκοπο Αθηνών και Πάσης Ελλάδος κ. Ιερώνυμο και τα μέλη της Διαρκούς Ιεράς Συνόδου.
      Παρακαλείται ο Α΄ Αντιπρόεδρος της Βουλής κ. Γεώργιος Σούρλας να συνοδεύσει στην Αίθουσα το Μακαριότατο Αρχιεπίσκοπο Αθηνών και Πάσης Ελλάδος κ. Ιερώνυμο και τα μέλη της Διαρκούς Ιεράς Συνόδου.
      (Ώρα 11.17΄ εισέρχονται στην Αίθουσα ο Αρχιεπίσκοπος Αθηνών και Πάσης Ελλάδος κ. Ιερώνυμος και τα μέλη της Διαρκούς Ιεράς Συνόδου συνοδευόμενοι από τον Α΄ Αντιπρόεδρο της Βουλής κ. Γεώργιο Σούρλα.
      Στη συνέχεια τελείται ο καθιερωμένος Αγιασμός χοροστατούντος του Αρχιεπισκόπου Αθηνών και Πάσης Ελλάδος κ. Ιερώνυμου.)
      
      (ΜΕΤΑ ΤΟΝ ΑΓΙΑΣΜΟ)
      ΠΡΟΕΔΡΟΣ (Δημήτριος Σιούφας): Παρακαλείται ο Α’ Αντιπρόεδρος της Βουλής κ. Γεώργιος Σούρλας να προπέμψει το Μακαριότατο Αρχιεπίσκοπο Αθηνών και Πάσης Ελλάδος κ. Ιερώνυμο και τα Μέλη της Διαρκούς Ιεράς Συνόδου.
      (Ο Αρχιεπίσκοπος Αθηνών και Πάσης Ελλάδος κ. Ιερώνυμος και τα μέλη της Διαρκούς Ιεράς Συνόδου εξέρχονται από την Αίθουσα συνοδευόμενοι από τον Α’ Αντιπρόεδρο της Βουλής κ. Γεώργιο Σούρλα)
      Κυρίες και κύριοι συνάδελφοι, δέχεστε στο σημείο αυτό να λύσουμε τη συνεδρίαση;
      ΟΛΟΙ ΟΙ ΒΟΥΛΕΥΤΕΣ: Μάλιστα, μάλιστα.
      Με τη συναίνεση του Σώματος και ώρα 11.37΄ λύεται η συνεδρίαση για αύριο ημέρα Τρίτη 7 Οκτωβρίου 2008 και ώρα 18.00΄ με αντικείμενο εργασιών του Σώματος: α) Εκλογή ΣΤ’ Αντιπροέδρου από την  τρίτη σε δύναμη Κοινοβουλευτική Ομάδα της Αντιπολίτευσης, σύμφωνα με το άρθρο 8 παράγραφος 1 του Κανονισμού της Βουλής, β) εκλογή Ζ’ Αντιπροέδρου από την τέταρτη σε δύναμη Κοινοβουλευτική Ομάδα της Αντιπολίτευσης, σύμφωνα με το άρθρο 8 παράγραφος 1 του Κανονισμού της Βουλής, γ) εκλογή δύο Κοσμητόρων και τεσσάρων Γραμματέων από τη Συμπολίτευση, δ) εκλογή ενός Κοσμήτορα και ενός Γραμματέα από την Αξιωματική Αντιπολίτευση και ε) εκλογή ενός Γραμματέα από τη δεύτερη σε δύναμη Κοινοβουλευτική Ομάδα της Ατιπολίτευσης, σύμφωνα με την ειδική ημερήσια διάταξη που έχει διανεμηθεί. 
      
      Ο ΠΡΟΕΔΡΟΣ                                                        ΟΙ ΓΡΑΜΜΑΤΕΙΣ
      
1 / 4ΚΟΥΛΑΜΠΑ06/10/2008

Τελευταία Αποθήκευση:	7/10/2008 7:28:00 μμ	Από:	A.zoudiari
Εκτυπώθηκε:	7/10/2008 7:29:00 μμ

